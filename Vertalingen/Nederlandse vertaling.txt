|Hoorde je wat ik speelde, Lane?
|Ik achtte het ongepast om te luisteren, meneer.
|Dat is dan jammer, voor jou. Ik speel dan wel niet correct -correct spelen kan iedereen–
|maar ik speel met een wonderbaarlijke expressie.
| Waar het de piano betreft, is gevoel mijn sterkste punt.//
|Muziek vereist gevoel. Rede is voor dagelijks leven.//
|Zeker, meneer.
| Over dagelijks leven gesproken... //
|Lane, staan de komkommersandwiches voor Lady Bracknell klaar?
|Zeker, meneer.
|Oh! ... Nu we het er toch over hebben, Lane, ik zag in je boekje dat donderdagavond,
|toen Lord Shoreman en Mr Worthing hier hebben gedineerd, acht flessen champagne geconsumeerd zijn.
|Zeker, meneer; acht flessen en nog een halve.
|Hoe komt het dat in het huis van een vrijgezel het personeel altijd de champagne drinkt?
|Ik vraag het alleen maar uit belangstelling.
|Ik schrijf dat toe aan de superieure kwaliteit van de wijn, meneer. //vloeistof = wine?
|Ik heb menigmaal gemerkt dat in getrouwde huishoudens de champagne zelden van een beter merk was.
|Lieve hemel! Haalt het huwelijk een mens zo omlaag?
|Ik neem aan dat het best een aangename toestand is, meneer.
|Ik heb er tot op heden zelf weinig ervaring mee. Ik ben maar één keer getrouwd geweest.
|En dat was het gevolg van een misverstand tussen mij en een zeker jong persoon.
|Ik geloof niet dat ik erg geïnteresseerd ben in je gezinsleven, Lane.
|Nee, meneer; het is nauwelijks een interessant onderwerp. Ik sta er zelf nooit bij stil.
|Begrijpelijk. Zo is het goed, Lane, dank je.
|Dank u meneer.
|
|Hij schijnt er nogal lakse ideeen over het huwelijk over na te houden, die Lane.
|Goeie genade, als de lagere standen ons geen voorbeeld meer geven,
|waar zijn ze dan nog goed voor?
|Ze hebben blijkbaar geen enkel besef van hun morele verantwoordelijkheid.
|
|Mr. Ernst Worthing.
|Hoe is het, mijn beste Ernst? Waarom ben je in de stad?
|O, voor mijn plezier! Waarom ga je anders ergens naartoe? Weer eens aan het eten, zie ik, Algy!
|Ik houd het in goede kringen voor gepast om tegen het einde van de middag enige lichte versnaperingen tot zich te nemen.
|Waar ben je sedert donderdag geweest?
|O! In het platteland!
|Wat doe je daar in ’s hemelsnaam?
|In de stad amuseer je jezelf. Buiten amuseer je anderen.
|Dat is hoogst vervelend.
|En wat zijn dat voor mensen die je amuseert?
|O, buren, buren.
|Zijn het aardige buren daar in Shropshire?
|Volstrekt verschrikkelijk! Ik praat nooit met iemand.
|Dan zul je ze kostelijk amuseren!
|Even terzijde, Shropshire is je woonst, toch?
|Eh? Shropshire? Ja, natuurlijk.
|Hallo! Waarom die kopjes? Waarom komkommersandwiches?
|Wat een roekeloze geldverspilling voor iemand die nog zo jong is! Wie krijg je op de thee?
|Enkel tante Augusta en
|Gwendolen.
|Maar dat is geweldig! Volstrekt geweldig!
|Ik denk niet dat tante Augusta jouw aanwezigheid hier ook zo op prijs zal stellen.
|Mag ik vragen waarom niet?
|Mijn beste kerel, de manier waarop jij met Gwendolen flirt is werkelijk schandalig.
|Bijna net zo erg als de manier waarop Gwendolen flirt met...
|... jou.
|Ik ben verliefd op Gwendolen. Ik ben speciaal naar de stad gekomen om haar ten huwelijk te vragen.
|Ik dacht dat je voor je plezier was gekomen? ... Dat noem ik zaken doen.
|Wat ben jij akelig romantisch.
|Mij lijkt dat er niets romantisch is aan een aanzoek.
|Het is romantisch om verliefd te zijn.
|Maar er steekt niets romantisch in een huwelijksaanzoek.
|Het kan immers geaccepteerd worden. Dat gebeurt meestal, geloof ik.
|En dan is alle opwinding voorbij.
|Het ware kenmerk van romantiek is onzekerheid.
|Mocht ik ooit nog trouwen, zal ik het feit beslist proberen te vergeten.
|Daar twijfel ik geen moment aan, Algy.
|De echtscheiding is speciaal uitgevonden voor lieden
|met zo’n eigenaardig geheugen als het jouwe.
|O, het heeft geen zin om daarover uit te weiden.
|Echtscheidingen worden gesloten in de hemel
|Raak die komkommersandwiches niet aan.
|Die staan er speciaal voor tante Augusta.
|Jij eet er anders constant al.
|Dat is iets anders. Ze is m’n tante.
|Hier, neem wat gewone sandwiches. Die zijn voor Gwendolen.
|Gwendolen is een onvoorwaardelijke liefhebber van sandwiches.//
|En zeer goede sandwiches zijn het!
|Kom, beste kerel, je hoeft niet te eten alsof je van plan bent alles op te eten.
|Je gedraagt je alsof je al getrouwd bent.
|Je bent nog niet met haar getrouwd, en ik denk ook niet dat het ooit zal gebeuren.
|Waarom zeg je dat?
| Wel, in de eerste plaats trouwen meisjes nooit met de mannen met wie ze flirten. Dat vinden meisjes niet netjes.
|O, dat is onzin.
| Dat is een onverbiddelijke waarheid.
|Het verklaart de reuzachtige aantal vrijgezellen waarover je hier al door struikelt.//wtf?
|En bovendien, ik geef mijn toestemming niet.
|Jouw toestemming?
|Beste kerel, Gwendolen is een volle nicht van me. En voor ik je toesta haar te trouwen,
|zul je eerste die kwestie met Cecily moeten ophelderen.
|Cecily? Wat bedoel je in vredesnaam? Wat bedoel me met Cecily, Algy?
|Ik ken niemand die Cecily heet, voor zover ik me herriner.
|Breng me de cigarettenkoker die Mr. Worthing
|in de rookkamer liet liggen toen hij laatst hier dineerde.
|Zeker, meneer.
|Wil jij zeggen dat mijn koker al die tijd hier lag?
|Dat had je me dan wel eens kunnen laten weten. Ik heb Scotland Yard de meest dolzinnige brieven geschreven.
|Ik had al bijna een grote beloning uitgeloofd.
|Doe dat dan alsnog, wil je? Ik ben nog slechter bij kas dan gewoonlijk.
|Het heeft geen zin een beloning uit te loven nu het ding gevonden is.
|Minnetjes van je, Ernst? Het spijt me dat ik het zeggen moet.
|Hoewel, het maakt niet echt uit, want
|als ik de inscriptie goed bekijk, zie ik dat het ding toch niet van jou is.
|Natuurlijk is het van mij.
|Je hebt er mij wel honderd keer mee gezien,
|en je hebt niet het minste recht om te lezen wat er in staat.
|Een heer leest niet in andermans kokers.
|Het is belachelijk om er regels op na te houden
|over wat je wel of niet zou moeten lezen.
|Meer dan de helft van de moderne beschaving bestaat uit wat je niet zou moeten lezen.
|Ik heb geen zin om over de moderne beschaving te discusseren.
|Daar praat je niet over in gezelschap. Ik wil alleen mijn cigarettenkoker terug.
|Het is je sigarettenkoker niet.
|Deze koker is een cadeau van iemand die zich Cecily noemt, en je zei niemand te kennen die zo heet.
|Goed, als je het dan weten moet, Cecily is toevallig mijn tante.
|Je tante!
|Ja. En een aardige dame. Woont in Tunbridge Wells. Geef nu hier, Algy.
|Maar waarom noemt ze zich kleine Cecily als ze je tante is
|en in Tunbridge Weells woont?
|“Van je kleine Cecily, met veel liefs.”
|Mijn beste kerel, wat maakt dat toch uit? // wat maakt dat toch uit?
|Sommige tantes zijn groot, andere tantes weer niet.
|Dat mag elke tante toch zeker voor zichzelf uitmaken.
|Jij denkt zeker dat elke tante er zo moet uitzien als jouw tante! Absurd!
|En geef me nu mijn koker terug!
|Zeker. Maar waarom noemt jouw tante jou haar oom?
|“Van je kleine Cecily, met veel liefs voor haar dierbare oom Jack.”
|Ik kan mijn tante niet verbieden een kleine tante te verwezen,
|maar waarom zo’n tante, van welk formaat dan ook,
|haar eigen neef haar oom noemt, is me niet goed duidelijk.
|Bovendien: je heet niet Jack; je heet Ernst.
|Ik heet niet Ernst. Ik heet Jack.
|Je hebt me altijd gezegd dat je Ernst heette. Ik heb je altijd voorgesteld als Ernst.
|Je luistert naar de naam Ernst. Je ziet eruit als iemand die Ernst heet.
|Je ziet er het ernstigst uit van alle mensen die ik ooit gekend heb.
|Het is ridicuul om te beweren dat je naam niet Ernst is. Het staat op je kaartje.
|Hier. “Mr Ernest Worthing, B.4, The Albany, W.”
|Dit wordt mijn bewijs dat jouw naam Ernest is //
|moest je het ooit proberen ontkennen tegen mij, Gwendolen of iemand anders. //
|Wel, in de stad heet ik Ernst en buiten Jack, en die koker heb ik buiten gekregen.//
|Geweldig, maar dat verklaart nog niet waarom je kleine tante Cecily,
|Die woont in Tunbridge Wells, jou haar dierbare oom noemt.
|Kom, ouwe jongen, biecht maar op.
| Algy, je spreekt als een tandarts. //
| Het is uiterst vulgair om te spreken als een tandarts, als je er geen bent. //
| Dat geeft een verkeerd beeld.//
| Daarvoor zorgen tandartsen altijd. Maar kom, vertel me nu alles. //
|Ik heb je er altijd van verdacht in het geheim een Bunburyist te zijn;
|maar nu weet ik het zeker.
|Wat is in vredesnaam een Bunburyist?
|Ik zal je het geheim van die onvergelijkbare uitdrukking ontsluieren zodra jij me hebt verteld
| waarom je in Londen Ernst heet en daarbuiten Jack.
|Als ik eerst mijn cigarettenkoker krijg.
|Voila. En nu voor de draad met je verklaring. Maak er alsjeblieft iets onwaarschijnlijks van.
|Mijn verklaring bezit volstrekt niets onwaarschijnlijks. Ze is eigenlijk zeer simpel.
|De oude Mr. Thomas Cardew die me, toen ik nog een kleine jongen was adopteerde benoemde me in zijn testament
|tot voogd van zijn kleindochter, Ms. Cecily Cardew.
|Cecily, die mij oom noemt, om redenen van respect die jij ongetwijfeld niet zult weten te waarderen,
|woont op mijn buitengoed onder de hoede van haar bewonderenswaardige gouvernante, Miss Prism.
|Waar ligt dat buitengoed?
|Dat gaat je niets aan, beste jongen. Een uitnodiging komt er toch niet van.
|In elk geval niet in Shropshire, zoveel kan ik wel zeggen.
|Dat dacht ik al! Ik heb bij twee verschillende gelegenheden heel Shropshire afgebunburied.
|Maar waarom ben je in Londen Ernst en daarbuiten Jack?
|Beste Algy, ik denk niet dat jij mijn motieven zal kunnen begrijpen.
|Je bent geenzins serieus genoeg. Wanneer men als voogd aangesteld wordt,//
|dient men een zeer hoge morele toon aan te slaan.
|Dat is zijn plicht.
|En aangezien een hoge morele toon nauwlijks bijdraagt tot iemands gezondheid of geluk
|heb ik, om naar de stad te kunnen gaan, altijd gedaan of ik een jongere broer had
|die Ernst heet, in de Albany woont en steeds in de neteligste verwikkelingen verzeild raakt.
|Dat, mijn beste Algy, is de waarheid, zuiver en eenvoudig.
|De waarheid is zelden zuiver en nooit eenvoudig.
|Was hij dat wel, dan zou ons huidig bestaan wel uiterst langdradig worden,
|en de moderne litteratuur volstrekt onmogelijk!
|Dat zou zo erg nog niet zijn.
|Litteraire kritiek is niet je sterkste zijde.
|Laat dat maar over aan de mensen die nooit hebben gestudeerd.
|Die doen het uitstekend in de kranten. Wat jij bent is een bunburyist.
|Een van de meest vergevorderde Bunburyisten die ik ken.
|Wat bedoel je in vredesnaam?
|Je hebt een erg nuttige jongere broer bedacht die Ernst heet,
|om zo vaak je maar wilt naar de stad te kunnen komen.
| Ik heb een onbetaalbare chronische patiënt verzonnen die Bunbury heet,
|om wanneer ik maar wil de stad te kunnen verlaten. Bunbury is van onschatbare waarde.
|Als Bunbury bijvoorbeeld niet zo’n belabberde gezondheid genoot
|was ik vanavond niet in staat geweest om met jou in de Willis’s te gaan dineren
|want ik heb al een week geleden met tante Augusta afgesproken.
|Ik heb je niet uitgnodigd om met mij vanavond te gaan dineren.
|Ik weet het. Je bent waanzinnig slordig met het versturen van invitaties.
|Erg lichtzinnig. Niet ergert mensen meer dan geen uitnodiging te ontvangen.
|Je zou er dus beter aan doen bij je tante te dineren.
|Ik koester niet het geringste voornemen van dien aard.
|Ten eerste heb ik maandag al bij haar gedineerd, en eens in de week bij je eigen familie dineren is al meer dan genoeg.
|In de tweede plaats word ik daar als famililid altijd
|opgescheept met helemaal geen tafeldame of met twee tegelijk.
|In de derde plaats weet ik al naast wie ze me vanavond zal zetten.
|Ze zal me zetten naast Mary Farquhar,
|die altijd over de tafel heen flirt met haar eigen echtgenoot.
|Dat is niet zo prettig. Het is zelfs onfatsoenlijk.
|En het raakt de laatste tijd steeds meer in de mode.
|Het aantal vrouwen in Londen dat met haar eigen man flirt is tegenwoordig ronduit schandalig.
|Het is net of ze hun schone was buitenhangen.
|Trouwens, nu ik weet dat je zo’n overtuigd Bunburyist ben wil ik er natuurlijk met je over praten.
|Ik wil je de regels uitleggen.
|Ik ben geen Bunburyist. Als Gwendolen ja zegt, ga ik mijn broer vermoorden.
|Dat was ik trouwens al van plan. Cecily stelt net iets teveel belang in hem.
|Het wordt nogal vervelend. Ik ga me dus van Ernst ontdoen.
|En ik raad jou aan hetzelfde in overweging te nemen, voor je zieke vriend met die idiote naam.
|Niets zal me ertoe brengen afstand te doen van van Bunbury, en als jij ooit in het huwelijk treedt,
|wat me twijfelachtig lijkt, zul je een gat in de lucht springen dat je Bunbury onder je kennissen hebt.
|Een man die trouwt zonder Bunbury gaat een slaapverwekkend leven tegemoet.
|Onzin. Als ik met zo’n lieftallig schepsel als Gwendolen trouw,
|en zij is de enige die ik ooit het gezien met wie ik zou willen trouwen,
|heb ik beslist geen behoefte aan Bunbury.
|Dan heeft je vrouw er behoefte aan. Je schijnt niet te beseffen dat in het huwelijksleven
|alle goede dingen in drieën bestaan.
|Dat, jonge vriend, is de theorie die het corrupte Franse drama
|ons de laatste vijftig jaar probeert aan te smeren.
|En die het gelukkige Engelse huisgezin in de helft van die tijd bewezen heeft.
| Probeer in ’s hemelsnaam niet cynisch te zijn. Het is zo gemakkelijk om cynisch te zijn.
|Het is vandaag niet gemakkelijk om wat dan ook te zijn.
|De concurrentie is zo beestachtig groot.
|Dat zal tante Augusta zijn. Alleen familieleden en schuldeisers bellen in zo’n Wagneriaanse stijl.
|Als ik haar voor tien minuten de kamer uitwerk zodat jij Gwendolen ten huwelijk kunt vragen,
|nodig je me dan vanavond uit om bij Willis te dineren?
|Als je erop staat, waarom ook niet.
|Perfect. Maar wel een serieuze maaltijd!
|Ik heb een hekel aan mensen die eten niet serieus nemen. Dat is zo oppervlakkig van ze.
|Lady Bracknell en Miss Fairfax
|Goeiemiddag, m’n beste Algernon, ik hoop dat je je goed gedraagt?
|Ik voel me goed, tante Augusta.
|Dat is niet helemaal hetzelfde. Eigenlijk gaan die twee zelden samen.
|Kind, wat zie je enig uit!
|Ik zie er altijd enig uit! Nietwaar, Mr. Worthing?
|U bent de volmaaktheid zelve, miss Fairfax.
|Oh, dat hoop ik niet. Dat laat geen ruimte open voor verder ontwikkeling,
|en ik ben van plan me nog in veel richtingen te ontwikkelen.
|Het spijt me dat we wat verlaat zijn, Algernon, maar ik moest even op bezoek bij onze brave Lady Harbury.
|Ik was sedert de dood van haar man niet meer bij haar geweest.
|Ik heb nooit een vrouw zo zien veranderen; ze ziet er twintig jaar jonger uit.
|Nu wil ik graag een kop thee van je
|en een van die heerlijke komkommersandwiches die je me hebt beloofd.
|Onmiddellijk, tante.
|Wil je niet hier komen zitten, Gwendolen?
|Dank je, mama, ik zit hier werkelijk uitstekend.
|Lieve hemel, Lane! Waarom zijn er geen komkommersandwiches?
|Ik heb er uitdrukkelijk om gevraagd.
|Er waren vanmorgen geen komkommers op de markt, meneer. Ik ben zelfs tweemaal gepasseerd.
|Geen komkommers?
|Nee, meneer. Zelfs niet tegen contante betaling.
|Zo is het goed, Lane, dank je wel.
|Dank u, meneer.
|Het spijt me bijzonder, tante Augusta, dat er geen komkommers waren
|zelfs niet tegen contante betaling.
|Zit er niet over in, Algernon. Ik heb al een paar gebakjes gehad bij Lady Harbury,
|die nu helemaal voor haar genoegen lijkt te leven.
|Ik hoorde, dat haar haren van verdriet blond zijn geworden.
|Ze zijn van kleur veranderd. Om welke reden weet ik niet, natuurlijk.
|Dank je. Ik heb een verrassing voor je vanavond, Algernon.
|Je krijgt als tafeldame Mary Farquhar.
|Zo’n aardige vrouw, zo attent tegen haar man. Een lust voor het oog, die twee.
|Ik ben bang, tante Augusta, dat ik van het genoegen vanavond bij u te dineren zal moeten afzien.
| Dat wil ik niet hopen, Algernon. Het brengt mijn tafel in de war.
|Je oom zou op zijn kamer moeten dineren. Gelukkig is hij daaraan gewend.
| Het is werkelijk heel vervelend en, zoals u weet, teleurstellend, maar ik heb zonet een telegram ontvangen
|waarin staat dat mijn arme vriend Bunbury weer zo ernstig ziek is.
|Mijn komst schijnt dringend gewenst.
|Die Mr. Bunbury schijnt een zeldzaam slechte gezondheid te hebben.
|Ja, Bunbury is permanent invalide. //
|Ik vind het hoog tijd dat die Mr. Bunbury eens beslist
|of hij nu doodgaat of niet.
|Belachelijk om daar altijd omheen te draaien.
|Ik begrijp die moderne sympathie ook niet voor iedereen die wat mankeert.
|Ziekte is toch nauwelijks iets om in anderen aan te moedigen?
|Gezondheid is onze voornaamste plicht in het leven.
|Dat zeg ik je arme oom ook altijd, maar hij schijnt er zich weinig van aan te trekken,
|of er zit tenminste weinig schot in zijn kwaal.
|Je zou me zeer aan je verplichten als je Mr. Bunbury uit mijn naam zou vragen
|aanstaande zaterdag niet opnieuw in te storten, want ik reken erop dat je de muziek zult regelen.
|Het is mijn laatste receptie, en dan hebben we iets nodig om de conversatie gaande te houden.
|Het einde van het seizoen nadert en iedereen heeft al zo’n beetje alles gezegd wat hij te zeggen had,
|wat in de meeste gevallen toch al niet veel was.
|Ik zal het met Bunbury bespreken, als hij nog bij bewustzijn is, Tante Augusta,
|en ik denk dat ik kan beloven dat hij tegen woensdag terug gezond is.
|Het is met die muziek nogal een ingewikkelde kwestie.
|Als er goede muziek wordt gespeeld luisteren de mensen niet,
|en als er slechte muziek wordt gespeeld praten ze niet.
|Maar we kunnen het programma vast doornemen
|als u even met mij meekomt naar de kamer hiernaast.
|Dankje Algernon, heel vriendelijk van je.
|Ik ben overtuigd dat het een verrukkelijk programma zal worden na wat weglatingen.
|Franse liederen kan ik absoluut niet toestaan.
|Men schijnt altijd te denken dat die ondeugend zijn,
|en kijken ofwel geshockt, wat vulgair is, of lachen, wat nog erger is.
|Maar Duits klinkt als taal door en door fatsoenlijk. Gwendolen, je komt met me mee.
|Zeker, mama.
|Een prachtige dag vandaag, Miss Fairfax.
|Praat niet over het weer, Mr. Worthing.
|Altijd als mensen over het weer praten, heb ik sterk de indruk dat ze iets anders bedoelen.
|Dat maakt me nerveus.
|Ik bedoel ook iets anders.
|Dat dacht ik al. Ik heb zelden ongelijk.
|En ik zou graag van de tijdelijke afwezigheid van Lady Bracknell gebruik willen maken om ...
|Dat zou ik zeker aanraden. Mama heeft zo de gewoonte om onverwacht weer in de kamer te staan.
|Daar heb ik haar al dikwijls over moeten aanspreken.
|Miss Fairfax, sinds ik u heb ontmoet heb ik u meer aanbeden dan welk meisje ook ...
|dat ik heb ontmoet sinds ... ik u heb ontmoet.
|Daar ben ik me terdege van bewust.
|En vaak hoopte ik dat u dat eens wat duideljker had getoond, in het openbaar tenminste.
|Op mij hebt u altijd een onweerstaanbare aantrekkingskracht uigeoefend.
|Zelfs voor ik u ontmoette was u mij verre van onverschillig.
|We leven, Mr. Worthing, in het tijdperk der idealen.
|De duurdere maandbladen staan er vol van
|en het is zelfs doorgedrongen tot de provinciale preekstoelen heb ik gehoord;
|Mijn ideaal is het altijd geweest van iemand te houden die Ernst heette.
|Er is iets in die naam dat tot absolute weergave noopt.
|Vanaf het moment dat Algernon tegen me zei dat hij een vriend had met de naam Ernst,
|wist ik dat ik was voorbestemd van u te houden.
|Hou je echt van me, Gwendolen?
|Hartstochtelijk!
|Lieveling! Je weet niet hoe gelukkig je me hebt gemaakt.
|Mijn eigen Ernst!
|Maar je wilt toch niet beweren dat je niet van me zou kunnen houden als ik niet Ernst heette?
|Maar je heet Ernst.
|Maar stel dat ik andere heette? Wou je beweren dat je dan niet van me kon houden?
|Dat is weer zo’n metafysische speculatie die, net als de meeste metafysische speculaties,
|in geen enkel verband staat tot de realiteit van het dagelijks bestaan.
|Als ik heel eerlijk ben, lieveling, geef ik persoonlijk niet veel om die naam Ernst ...
|Ik vind dat hij helemaal niet bij me past.
|Hij past perfect bij je. Het is een goddelijke naam.
|Hij heeft iets heel muzikaals. Hij roept vibraties op.
|Ik vind heel wat namen veel en veel mooier.
|Jack bijvoorbeeld vind ik een prachtige naam.
|Jack? ... Nee, er zit geen muziek in de naam Jack.
|Hij grijpt je niet aan. Hij roept absoluut geen vibraties op...
|Ik heb verschillende Jacks gekend, en ze waren allemaal ongelooflijk lelijk.
|Bovendien is Jack een bekende bijnaam voor John.
|En ik heb medelijden met elke vrouw die getrouwd is met John.
|Ze zal voor eeuwig verstoken blijven ßßvan het verrukkelijke genot één moment alleen te zijn.
|Zoiets lukt niet met een John. De enige veilige naam is Ernst.
|Ik moet me dadelijk laten dopen
|– ik bedoel we moeten dadelijk trouwen, Gwendolen.
|Trouwen, Mr. Worthing?
|Ja... Natuurlijk. U weet dat ik van u hou en u gaf me de indruk, Miss Fairfax
|dat u niet geheel onverschillig tegenover mij stond.
|Ik aanbid u. Maar u hebt me nog niet eens een aanzoek gedaan.
|Er is over trouwen nog met geen woord gerept.
|Wel... Mag ik dan nu om uw hand vragen?
|Het is er ongetwijfeld een prachtige gelegenheid voor.
|En om u bij voorbaat elke teleurstelling te besparen, lijkt het me alleen maar billijk
|dat ik u nu reeds in alle oprechtheid meedeel dat ik ten volle bereid ben uw aanzoek te accepteren.
|Gwendolen!
|Ja, Mr. Worthing, wat had u mij willen zeggen?
|U weet wat ik u wil zeggen.
|Ja, maar u zegt het niet.
|Gwendolen, wil je met me trouwen?
|Natuurlijk wil ik dat, lieveling. Wat heb je daar lang over gedaan.
|Ik vrees dat je weinig ervaring hebt in huwelijksaanzoeken.
|Mijn lieveling, jij bent de enige van wie ik ooit heb gehouden.
|Ja, maar mannen doen vaak aanzoeken om ervaring op te doen.
|Mijn broer Gerald is zo iemand.
|Dat hoor ik van al mijn vriendinnen.
|Wat een prachtige blauwe ogen heb je, Ernst! Echt, echt...
|blauw.
|Ik hoop dat je me altijd zo zult aankijken, vooral als er andere mensen bij zijn.
|Mr. Worthing! Sta op, meneer, uit die half neerwaards gebogen houding.
|Dat is hoogst onwelvoeglijk.
|Mama!
|Ik verzoek u heen te gaan. Hier is geen plaats voor u. //
|Mr. Worthing is nog bezig.
|Waarmee, als ik vragen mag?
|Ik ben verloofd met Mr. Worthing, mama.
|Je bent niet verloofd met wie dan ook.
|Als jij verloofd bent zal ik of je vader,
|als zijn gezondheid dat toelaat, je van dat feit op de hoogte stellen.
|Een verloving moet voor een meisje als een verassing komen,
|aangenaam of onaangenaam, hoe het ook moge zijn.
|Het is niet bepaald iets dat ze voor zichzelf zou moeten regelen.
|En nu heb ik een paar vragen aan u, Mr. Worthing.
|Terwijl ik mijn informatie inwin wacht jij, Gwendolen, op me in het ruituig.
|Mama!
|In het rijtuig, Gwendolen!
|
|Gwendolen, het rijtuig!
|Ja, mama.
|U kunt plaats nemen, Mr. Worthing.
|Dank u, Lady Bracknell, ik blijf liever staan.
|ik zal u waarschuwen: U komt niet voor op mijn lijst van verkiezbare jonge mannen,
|hoewel ik dezelfde lijst heb als de dierbare Hertogin van Bolton.
|We werken samen, zo te zeggen.
|Ik ben echter gaarne bereid uw naam aan de lijst toe te voegen
|indien uw antwoorden stroken met wat een toegewijde moeder zich wenst.
|Rookt u?
|Ja, ik moet toegeven dat ik rook.
|Ik ben blij dat te horen. Een man dient altijd iets om handen te hebben.
|We hebben in Londen al teveel leeglopers.
|Hoe oud bent u?
|Negenentwintig.
|Een uitstekende leeftijd om te trouwen.
|Ik ben altijd van mening geweest dat een man die zich voorneemt te trouwen
|ofwel alles ofwel niets moet weten. Wat weet u?
|
|Ik weet niets, Lady Bracknell.
|Zo mag ik het horen.
|Ik heb een hekel aan elke verstoring van de natuurlijke onwetendheid.
|Onwetendheid is als een bloem. Als je ze aanraakt verdwijnt haar pracht. //
|De hele modere onderwijstheorie is in weze ongezond.
|Gelukkig heeft, in Engeland tenminste, het onderwijs geen enkel effect.
|Als dat wel het geval was zou het een ernstig gevaar voor de hogere klasse betekenen.
|En waarschijnlijk zorgt het voor opstanden in Grosvenor square.//
|Wat is uw inkomen?
|Tussen de zeven en achtduizend per jaar.
|Uit grondbezit of effecten?
|Uit effecten voornamelijk.
|Dat klinkt positief.
|Gezien de plichten die verwacht worden van een man tijdens zijn leven,
|en de lasten onttrokken na zijn dood, //lasten=belasting
|is grondbezit niet langer een onverdeeld voordeel of genoegen meer.
|Het verschaft je een positie maar belet je om die op te houden.
|Dat is alles wat er over grondbezit gezegd kan worden.
|Ik heb een buitengoed, met uiteraard wat land erbij uiteraard, ongeveer 1500 hectare,
|maar voor mijn inkomen ben ik daar niet van afhankelijk.
|Voor zover ik het kan bekijken worden alleen de stropers er beter van.
|Een buitengoed! Hoeveel slaapkamers?
|Wel, over dat punt kunnen we het later nog hebben.
|U bezit ook een huis in de stad, hoop ik?
|Van een meisje met zo’n onbedorven natuur als Gwendolen
|kunnen we toch niet verlangen dat ze buiten gaat wonen.
|Ik bezit een huis op Belgrave Square, maar het is op jaar&shy;contract verhuurd aan lady Bloxham.
|Natuurlijk kan ik erover beschikken wanneer ik wil,met 6 maand opzeg.
|Lady Bloxham? Die ken ik niet.
|O, ze komt bijna nergens meer.
|Het is een dame op zeer ver gevorderde leeftijd.
|Dat is tegenwoordig geen garantie meer voor een fatsoenlijk karakter.
|Welk nummer op Belgrave Square?
|149.
|Niet aan de deftige kant. Ik dacht al dat er iets mis was.
|Maar daar kunnen we wel wat aan doen.
|Aan de deftigheid, bedoelt u, of aan de kant?
|Aan beide, als dat nodig is.
|Wat zijn uw politieke opvattingen?
|Eigenlijk geen enkele, vrees ik. Ik ben een Liberal Unionist.
|Oh, die tellen als Tories. Zij dineren met ons.
|Of ze komen s’avonds, in ieder geval.
|Nu naar mindere dingen. Leven uw ouders nog?
|Ik heb allebei mijn ouders verloren.
|Allebei? Het verlies van een ouder kan nog als tegenslag worden beschouwd.
|Maar om ze allebei te verliezen, dat heeft meer weg van slordigheid.
|Wat was uw vader voor iemand?
|Hij was duidelijk een man met enige rijkdom.
|Werd hij geboren in wat de radicale kranten noemen het Paarse van de handel,
|of stamde hij af van de rangen van de aristocratie?
|Ik vrees dat ik daar geen antwoord op kan geven.
|Ik zei, Lady Bracknell, dat ik mijn ouders had verloren.
|Het zou dichter bij de waarheid zijn wanneer ik zei dat mijn ouders
|eerder mij verloren hebben.
|Ik weet niet wat ik van geboorte ben. Ik werd...
|wel, ik werd gevonden.
|Gevonden!
|Wijlen Mr. Thomas Cardew, een oude heer, zeer edelmoedig van aard,
|heeft me gevonden en me de naam Worthing gegeven,
|omdat hij toevallig een eersteklaskaartje naar dat oord in zijn zak had.
|Worthing ligt in Sussex. Een soort badplaats.
|En waar vond deze edelmoedige heer die een eerste&shy;klas&shy;kaartje voor een badplaats bezat u?
|In een handtas.
|Een handtas?
|Ja, Lady Bracknell. Een handtas.
|Een tamelijk grote, bruin leren handtas, met hengsels eraan-
|kortom, een doodgewone handtas.
|Wat was de geografische ligging van de plaats waar deze Mr. Cardew
|plotseling oog in oog stond met zo’n doodgewone handtas?
|In het bagagedepot van Victoria Station.
|Het is hem gegeven in de plaats van zijn eigen tas.
|Het bagagedepot van het Victoria Station?
|Jawel. Op het perron voor Brighton.
|Het perron doet er niet toe, Mr Worthing.
|Ik moet u bekennen dat het me nogal heeft aan&shy;gegrepen wat u zojuist vertelde.
|Om geboren, of in elk geval groot&shy;gebracht te worden in een handtas,
|of die nu hengsels heeft of niet, komt me voor als een zodanige blijk van minachting
|voor de normale welvoeglijkheid van het gezinsleven
|dat het herinneringen oproept aan de ergste excessen van de Franse Revolutie.
|U weet, neem ik aan, waartoe die ongelukkige beweging heeft geleid.
|Wat de exacte geografische ligging van de handtas betreft
| – een bagagedepot op een spoorweg&shy;station mag dan nuttig zijn
| om er een maatschappelijke onvoorzichtigheid te deponeren –
| en zal ook vaak voor dat doel zijn gebruikt –
|maar kan nauwelijks gelden als een gezonde basis
| voor een positie in de hogere kringen.
|Wat zou u me aanraden te doen?
|Ik hoef nauwelijks te benadrukken dat ik alles in het werk wil stellen
|om Gwendolen geluk te verzekeren.
|Ik zou u tensterkste aanraden, Mr Worthing, om zo snel mogelijk
|voor familie te zorgen
|en met minstens een van uw ouders op de proppen te komen,
|van welk geslacht dan ook, voor het seizoen voorbij is.
|Ik zie niet in hoe ik dat voor elkaar krijg.
|Ik kan elk moment de handtas voorleggen.
|Ik heb hem thuis, in mijn kleedkamer.
|Ik vind dat u daarmee tevreden moet zijn, Lady Bracknell.
|Ik, meneer? Wat moet ik daarmee?
|U denkt toch niet dat ik en Lord Bracknell er ooit over zouden dromen
|onze enige dochter – een meisje dat met de grootste zorgvuldigheid is opgevoed -
|bij een bagagedepot te laten introuwen
|en een verbintenis te laten aangaan met een postpakket!
|Goedendag, Mr. Worthing!
|Goedendag!
|Hou in godsnaam op met dat akelige deuntje, Algy!
|Ging er iets mis, ouwe jongen?
|Heeft Gwendolen nee gezegd?
|Ze zegt altijd nee tegen mensen. Ik weet dat ze dat soms doet.
|Het is zeer gemeen van haar.
|Met Gwendolen is er geen wolkje aan de lucht.
|Wat haar betreft zijn we reeds verloofd.
|Maar haar moeder is onuitstaanbaar.
|Nooit zo’n Gorgoon ontmoet ...
|Ik weet niet hoe een Gorgoon er uitziet,
|maar Lady Bracknell is er een.
|Een monster dat buiten de mythologie is getreden, wat ik nogal oneerlijk vind.
|Sorry, Algy, ik zou niet zo over je tante mogen spreken
|in jouw aanwezigheid.
|Ik vind het verrukkelijk als ik mijn familie hoor beledigen.
|Het is het enige dat er voor zorgt dat ik ze nog kan uitstaan.
|Familie, dat is enkel een vervelend allegaartje
|dat niet het minste idee heeft over hoe te leven en wanneer te sterven.
|Dat is onzin!
|Dat is het niet!
|Ik wil daar nu niet over redetwisten.
|Jij wilt altijd over alles redetwisten.
|Dat is ook precies waarvoor het allemaal geschapen is.
|Als ik dat geloofde, zou ik me voor mijn kop schieten.
|
|Denk je, Algy, dat Gwendolen op haar moeder zal beginnen lijken,
|binnen pakweg honderdvijftig jaar
|Alle vrouwen gaan op hun moeder lijken. Dat is hun tragedie.
|Mannen nooit. Dat is de hunne.
|Is dat geestig?
|Het is voortreffelijk verwoord!
|En even waar als elke observatie in de beschaafde wereld kan zijn.
|Ik word doodziek van al die geestigheid. Iedereen is tegenwoordig geestig.
|Het is absoluut epidemisch geworden.
|Een publieke plaag.
|Ik wou echt dat we nog een paar dwazen over hadden.
|Die hebben we ook.
|Ik zou die heel graag ontmoeten. Waar spreken die over?
|De dwazen? Oh! Over de geestige mensen, natuurlijk.
|Wat een dwazen!
|Heb jij Gwendolen overigens naar waarheid verteld
|dat je Ernst bent in London en buiten Jack?
|Beste kerel, de waarheid is niet bepaald iets wat je een aardig en welopgevoed meisje vertelt.
|Jij hebt zonderlinge ideeën hoe je je tegenover een vrouw behoort te gedragen.
|De enige manier om je tegen een vrouw te gedragen is met haar naar bed te gaan
|als ze mooi is, en met iemand anders als ze lelijk is.
|O, dat is onzin.
|En wat met je broer? Wat zal er gebeuren met je losbandige broer?
|Voor het eind van de week zal ik me van hem hebben ontdaan.
|Ik zal zeggen dat hij is gestorven van een beroerte.
|Er sterven toch massa’s mensen plotseling aan een beroerte?
|Ja, maar het is erfelijk, mijn beste kerel. Het is een van die dingen die in de familie zit.
|Zeg dat het een zware verkoudheid was. Dat klinkt beter.
|Je weet zeker dat zware verkoudheden niet erfelijk zijn?
|Natuurlijk niet!
|Goed dan. Dat is geregeld. Mijn arme broer Ernst wordt plots geveld, in Parijs,
|door een zware verkoudheid. Zo krijg ik hem wel weg.
|Maar je zei dat ... Miss Cardew wat al te geïnteresseerd was
|in je arme broer Ernst. Zal zijn verlies haar niet erg aangrijpen?
|Oh, dat valt wel mee. Cecily is geen onnozel, romantisch kind.
|Gelukkig maar. Ze bezit een reusachtige eetlust,
|wandelt veel en let onder haar lessen nooit op.
|Ik zou die Cecily best eens willen zien.
|Ik zal er nauwgezet acht op slaan dat zoiets nooit gebeurt.
|Ze is toevallig erg mooi, en ze is pas achttien.
|Heb je Gwendolen al wel verteld dat je een erg mooie pupil hebt
|die pas achttien is?
|Een mens flapt er toch niet meteen alles uit.
|Cecily en Gwendolen zullen zeker geweldig goede vriendinnen worden.
|Ik verwed er alles om dat ze mekaar nog zussen noemen
|binnen een half uur dat ze mekaar ontmoet hebben.
|Vrouwen doen zoiets alleen nadat ze mekaar eerst een heleboel andere zaken hebben genoemd.
|Welaan, beste jongen, als we bij Willis nog een goeie tafel willen krijgen,
|moeten we ons hoognodig gaan kleden. Het is al bij zevenen.
|Het is altijd bijna zeven.
|Ik heb honger.
|Ik heb je nooit meegemaakt zonder honger.
|Wat zullen we na het eten doen? Naar de schouwburg?
|O nee! Ik heb een afkeer aan luisteren.
|Naar de club dan maar?
|O nee! Ik haat praten.
|Laat ons dan naar The Empire gaan rond 10. //
|Naar de dansende meisjes kijken, neen dankje. //
|Wat stel je dan voor?
|Niets.
|Niets doen is verschrikkelijk zwaar werk.
|Nu vind ik zwaar werk niet erg, als het maar geen bepaald doel heeft ...
|Miss Fairfax.
|Oh god, Gwendolen!
|Algy, draai je alsjeblieft even om.
|Ik heb Mr. Worthing iets zeer persoonlijk mede te delen.
|Echt Gwendolen. Ik denk niet dat ik dit kan toestaan.
|Algy, je neemt altijd een zeer strikte moraal aan in het leven.
|Je bent daar nog niet echt oud genoeg voor.
|Mijn lieveling!
|Ernst, misschien zullen we nooit trouwen.
|Als ik de uitdrukking  op mama’s gezicht zie vrees ik het ergste.
|Er zijn maar weinig ouders meer die aandacht schenken aan wat hun kinderen zeggen.
|Het ouderwetse respect voor de jeugd is bijna uitgestorven.
|Alle invloed die ik op mama had heb ik verloren toen ik drie was.
|Maar al zullen wij nooit trouwen,
|en zal ik misschien met een ander trouwen, en dikwijls trouwen,
|niets kan verandering brengen in mijn eeuwige toewijding aan jou.
|Mijn allerliefste Gwendolen!
|Het verhaal van je romantische afkomst, dat mama me heeft verteld
|met een keur van onplezierige commentaar, heeft mij diep geroerd.
|Je voornaam oefent een onweerstaanbare aantrekkingskracht uit.
|De eenvoud van je karakter maakt je tot een verrukkelijk raadsel.
|Jouw adres in de Albany heb ik al.
|Wat is je adres buiten de stad?
|Manor House, Woolton, Hertfordshire.
|Er is een goede postdienst, neem ik aan?
|Het kan onvermijdelijk zijn dat ik iets wanhopigs doe.
|Alleen na ernstig en rijp beraad, natuurlijk.
|Ik zal dagelijks met je communiceren.
|Mijn liefste!
|Hoelang blijf je nog in de stad?
|Tot maandag.
|Goed! Algy, je kunt je weer omdraaien.
|Dank je, dat had ik al gedaan.
|Je mag ook de bel luiden.
|Ik mag je toch naar je rijtuig brengen, mijn liefste?
|Natuurlijk.
|Ik laat Miss Fairfax uit.
|Zeker, meneer.
|Een glas sherry, Lane.
|Zeker, meneer.
|Morgen, Lane, ga ik bunburiën.
|Zeker, meneer.
|Waarschijnlijk ben ik niet voor maandag terug.
|Je kunt mijn avondkleding inpakken, mijn smoking, en al de Bunburry-kostuums.
|Zeker, meneer.
|Ik hoop dat het morgen mooi weer is, Lane.
|Dat is het nooit, meneer.
|Lane, je bent een verstokte pessimist.
|Ik doe mijn best u tevreden te stellen, meneer.
|Dat is pas een verstandig meisje!
|Het enige meisje om wie ik ooit heb gegeven.
|Waar heb jij zo’n plezier om?
|O, ik maak me ongerust over de arme Bunbury, meer niet.
|Als je niet oppast brengt die Bunbury van jou
|je nog eens in een netelige parket.
|Ik hou van netelige parketten.
|Die zijn tenminste nooit serieus.
|Dat is onzin, Algy. Je praat echt alleen maar onzin.
|
|Wie niet?
|
|AKT
|
|Cecily, Cecily! Zo’n utilitaire bezigheid
|als het begieten van bloemen is eerder het werk van de tuinman dan het jouwe.
|Vooral nu zoveel intellectuele genoegens op je wachten.
|Je Duitse grammatica ligt op tafel.
|Wees zo goed en sla bladzijde vijftien op.
|We zullen de les van gisteren herhalen.
|Maar ik hou niet van Duits.
|Die taal staat me niet.
|Ik heb altijd het gevoel dat ik er na mijn Duitse les heel lelijk uitzie.
|Kind, je weet hoeveel je voogd eraan gelegen is dat je je op allerlei terreinen ontwikkelt.
|Hij heeft, toen hij gisteren naar de stad ging speciaal de nadruk gelegd op je Duits.
|Als hij naar de stad gaat, legt hij altijd de nadruk op je Duits.
|Die beste oom Jack is zo ernstig!
|Soms is hij zo ernstig dat ik bang ben dat hij zich niet goed voelt.
|Je voogd geniet een uitstekende gezondheid,
|en zo’n waardig gedrag valt juist te prijzen in iemand die nog zo jong is.
|Ik ken niemand met een groter besef van plicht en verantwoordelijkheid.
|Daarom ziet hij er zeker vaak zo verveeld uit, als wij met ons drieën zijn.
|Cecily! Je verbaast me.
| Mr. Worthing heeft een leven vol zorgen.
|Ijdele scherts en oppervlakkigheid zouden in zijn conversatie niet passen.
|Denk maar eens aan zijn voortdurende ongerustheid
|over die betreurenswaardige jongeman, die broer van hem.
|Liet oom Jack die betreurenswaardige jongeman, die broer van hem
|maar eens hier komen.
|Misschien konden we dan een goeie invloed op hem uitoefenen, Miss Prism.
|U zou dat zeker kunnen.
|U kent Duits, en geologie,
|en die dingen hebben heel veel invloed op een man.
|Ik denk niet dat zelfs ik iets zou kunnen verbeteren aan een karakter
|dat volgens zijn eigen broer
|zo onherstelbaar zwak en wankelmoedig is.
|Ik weet niet eens of ik het wel zou willen.
|Ik ben geen voorstander van die moderne rage om van slechte mensen
|in een handomdraai goeie te maken.
|Laat een man oogsten zoals hij gezaaid heeft.
|Doe alsjeblieft het dagboek weg Cecily.
|Ik begrijp niet waarom je een dagboek moet bijhouden.
|Ik houd een dagboek bij om er de wonderbaarlijke geheimen van mijn leven in op te tekenen.
|Als ik ze niet opschreef zou ik ze waarschijnlijk compleet vergeten.
|Ons geheugen, lieve Cecily,
|is het dagboek dat wij allen bij ons dragen.
|Ja, maar dat noteert doorgaans alleen de dingen die nooit gebeurd zijn,
|en nooit hadden kunnen gebeuren.
|Ik geloof dat het Geheugen verantwoordelijk is voor al die dikke romans, die Mudie ons stuurt.
|Spreek niet lichtvaardig over die dikke romans, Cecily.
|In vroeger dagen heb ik er zelf een geschreven.
|Heus, Miss Prism? Wat bent u toch knap!
|Toch niet iets met een gelukkig einde, hoop ik?
|Ik houd niet van romans die gelukkig aflopen.
|Daar word ik zo neerslachtig van.
|Met de goeden liep het gelukkig af, en met de kwaden slecht.
|Dat is wat fictie betekent.
|Dat zal wel. Het klinkt zo oneerlijk.
|Is uw roman ooit uitgegeven?
|Helaas! Nee.
|Het manuscript is ongelukkigerwijze achtergelaten.
|
|Ik gebruik het woord in de zin van verloren of fout gelegd.
|Maar dit zijn voor je werk nutteloze overpeinzingen, kind.
|Maar ik zie dominee Chasuble in de tuin aankomen.
|Dr. Chasuble! Dat is inderdaad een waar genoegen.
|Hoe gaat het met ons vanmorgen?
|Miss Prism, met u gaat het, hoop ik, goed?
|Miss Prism klaagde zojuist over lichte hoofdpijn.
|Ik geloof dat het haar goed zou doen als u een wandelingetje met haar in het park zou maken, Dr. Chasuble.
|Cecily, ik heb met geen woord over hoofdpijn gerept.
|Nee, Miss Prism, maar ik voelde instinctief aan dat u hoofdpijn had.
|Daaraan dacht ik,
|en niet aan mijn Duitse les, toen de dominee er aan kwam.
|Je let toch wel op, hoop ik, Cecily?
|O, ik vrees van niet.
|Dat is vreemd.
|Als ik het geluk had de leerling van Miss Prism te zijn,
|dan zou ik aan haar lippen hangen.
|Ik bedoelde het slechts metaforisch.
|Een metafoor ontleent aan de bijenwereld. Ahum!
|Mr. Worthing is zeker nog niet uit de stad teruggekeerd?
|Wij verwachten hem niet voor maandagmiddag.
|Ja, hij brengt zijn zondagen altijd graag in Londen door.
|Hij behoort nu eenmaal niet tot de mensen wiens enige doel in het leven vermaak is, zoals volgens de geruchten
|die betreurenswaardige jongeman, die broer van hem.
|Maar ik mag Egeria en haar pupil niet langer storen.
|Egeria? Mijn naam is Laetitia, doctor.
|Slechts een Klassieke verwijzing, komende van de Heidense auteurs.
|Ik zie u beiden ongetwijfeld bij de avonddienst?
|Ik denk dat ik toch mee wil wandelen.
|Ik merk ineens, dominee, dat ik toch hoofdpijn heb,
|en dan kan een wandelingetje geen kwaad.
|Met genoegen, Miss Prism, met genoegen.
|We zouden tot de school kunnen lopen, en terug.
|Dat klinkt heerlijk.
|Cecily, in mijn afwezigheid doe jij je politieke economie.
|Het hoofdstuk over de Val van de Roepie kun je overslaan. Dat is iets te sensationeel.
|Zelf deze metalische problemen hebben hun melodramatische kant.
|Verschrikkelijke politieke economie!
|Verschrikkelijke aarderijkskunde!
|Verschrikkelijk, verschrikkelijk Duits!
|Mr. Ernst Worthing is zojuist van het station aangekomen.
|Hij heeft zijn bagage meegebracht.
|“Mr. Ernst Worthing, Albany-club, London W.”
|De broer van oom Jack!
|Heb je hem verteld dat Mr. Worthing in Londen is?
|Ja, mejuffrouw. Hij leek buitengewoon teleurgesteld.
|Ik heb hem verteld dat jij en Miss Prism in de tuin waren.
|Hij zei dat hij u dolgraag onder vier ogen zou willen spreken.
|Vraag Mr. Ernst Worthing hier te komen.
|Laat de huismeester een kamer voor hem in orde maken.
|Zeker, mejuffrouw.
|Ik heb nog nooit een echt slecht mens ontmoet. Ik ben een beetje bang.
|Ik ben bang dat hij er net uit zal zien als iedereen.
|En ja hoor!
|U bent vast mijn kleine nichtje Cecily.
|Er heeft een vreemd misverstand bij u postgevat. Ik ben niet klein.
|Ik ben zelfs nogal groot voor mijn leeftijd.
|Maar ik ben uw nichtje Cecily.
|En u, zie ik van uw kaartje, bent de broer van oom Jack, mijn neef Ernst,
|mijn slechte neef Ernst.
|O! Je moet niet denken dat ik slecht ben, nicht Cecily.
|Ik ben helemaal niet zo slecht.
|Als u niet slecht bent, dan hebt u ons allemaal op een onvergeeflijke manier misleid.
|Ik hoop dat u niet stiekem een dubbelleven hebt geleid,
|door net te doen of u slecht bent en intussen gewoon goed te zijn.
|Dat is hypocriet.
|Och natuurlijk was ik nogal roekeloos.
|Ik ben blij het te horen.
|Ja, nu je erover begint. Ik was op mijn eigen bescheiden manier zelfs bijzonder slecht.
|Trots hoeft u daar nu ook weer niet op te zijn,
|hoe aangenaam het ook geweest mag zijn.
|Het is veel aangenamer hier bij u te zijn.
|Ik begrijp niet waarom je hier bent.
|Oom Jack is niet voor maandagmiddag terug.
|Dat is een grote teleurstelling.
|Ik moet maandagmorgen per se met de eerste trein weer weg.
|Ik heb een zakenafspraak die ik ten zeerste wil ...
|missen.
|Kan je die nergens anders missen dan in Londen?
|Nee de afspraak is in Londen.
|Natuurlijk weet ik hoe belangrijk het is om een zakenafspraak niet te halen,
|als iemand iets van de schoonheid van het leven wil behouden.
|Maar ik denk dat u toch beter de komst van oom Jack kunt afwachten.
|Hij wil het met u hebben over uw emigratie.
|Over mijn wat?
|Uw emigratie. Hij is naar de stad om uw uitrusting aan te schaffen.
|Ik laat onder geen beding mijn uitrusting door Jack aanschaffen.
|Hij heeft volstrekt geen smaak wat dassen betreft.
|Ik denk niet dat u dassen nodig zal hebben.
|U gaat naar Australië.
|Australië! Dan ben ik nog liever dood.
|Wel, hij zei inderdaad tijdens het eten woensdagavond
|dat u zou moeten kiezen tussen deze wereld, de andere wereld, en Australië.
|De berichten die ik over Australië en de andere wereld hoor
|zijn niet bijster bemoedigend.
|Deze wereld is goed genoeg voor mij, nicht Cecily.
|Maar bent u goed genoeg voor deze wereld?
|Ik vrees van niet.
|Daarom zou u me moeten hervormen.
|U mag daar uw roeping van maken,
|als je het niet erg vindt, nicht Cecily.
|Ik heb vanmiddag geen tijd om u te hervormen.
|Heeft u er dan iets tegen als ik me vanmiddag zelf verbeter?
|Dat klinkt bijna als Don Quichot. Maar ik denk dat je het beter een keer probeert.
|Ik ben al bezig.
|
|Ik voel me al een stuk beter.
|U ziet er juist wat slechter uit.
|Dat komt omdat ik honger heb.
|Hoe onattent van me.
|Iemand die van plan is een nieuw leven te leiden
|moet regelmatig en gezond eten.
|Kom je niet binnen?
|Dankuwel. Mag ik eerst een boutonnière hebben?
|Ik heb nooit enige eetlust voor ik een boutonnière heb.
|Een Marechal Niel?
|Nee, ik heb liever een roze roos.
|Waarom?
|Omdat jij als een roze roos bent, nicht Cecily.
|Ik denk dat het niet juist is dat je zo tegen me praat.
|Miss Prism zegt nooit zo’n dingen tegen mij.
|Dan is Miss Prism een kortzichtige oude vrouw.
|Je bent het mooiste meisje dat ik al ooit gezien heb.
|Miss Prism zegt dat een knap uiterlijk alleen maar een valstrik is.
|Een valstrik waarin elke verstandige man zich graag wil laten vangen.
|Ik geloof niet dat ik een verstandige man zou willen vangen.
|Ik zou niet weten waar ik het met hem over moest hebben.
|
|U bent teveel alleen, mijn beste Chasuble.
|U zou moeten trouwen.
|Een misantroop kan ik me nog voorstellen – maar een vrouwantroop, nee!
|Zo’n neologisme verdien ik niet.
|Zowel de leer als de praktijk van de Primitieve Kerk
|was uitgesproken anti-huwelijk.
|Vandaar dat de Primitieve Kerk
|het niet tot de dag van vandaag heeft kunnen bolwerken.
|U schijnt niet te beseffen, beste dominee,
|dat een man door hardnekkig vrijgezel te blijven
|zichzelf tot een onophoudelijke openbare verleiding maakt.
|Mannen zouden zorgvuldiger moeten zijn.
|Het celibaat brengt zwakkere vaten maar op ’t verkeerde pad.
|Maar blijft een man dan niet even aantrekkelijk wanneer hij getrouwd is?
|Geen getrouwde man is ooit aantrekkelijk, behalve voor zijn vrouw.
|En zelfs voor haar vaak niet, naar ik hoor.
|Dat hangt af van de intellectuele verwachtingen van de vrouw.
|Op volgroeidheid kan men rekenen.
|Op rijpheid kan men bouwen.
|Jonge vrouwen zijn te groen.
|Ik bedoel dat tuinbouwkundig.
|Een zinnebeeld ontleend aan fruit.
|Maar waar is Cecily?
|Misschien is ze ons gevolgd naar de school?
|Mr. Worthing!
|Mr. Worthing?
|Dit is een verrassing.
|We hadden u niet voor maandag terug verwacht.
|Ik ben eerder weergekeerd dan ik had voorzien.
|Dr. Chasuble, met u gaat alles goed, hoop ik?
|M’n beste Mr. Worthing, deze staatsie van rouw
|duidt toch niet op een onheilstijding?
|Mijn broer.
|Nieuwe schulden en schandalige verkwisting?
|Nog altijd levend van genot naar genot?
|Dood!
|Uw broer Ernst dood?
|Helemaal dood.
|Een goede les voor hem!
|Ik geloof dat hij er voordeel zal uithalen.
|Mr. Worthing, ik betuig u mijn innige deelnemingen.
|U hebt tenminste de troost te weten
|dat u altijd de meest vrijgevige en vergevingsgezinde broer was.
|Arme Ernst! Hij had vele gebreken, maar dit is een trieste, trieste tegenslag.
|Inderdaad zeer triest.
|Was u bij hem op het einde?
|Nee. Hij is in het buitenland gestorven; in Parijs eigenlijk.
|Ik heb vorige nacht een telegram gekregen van de manager van de Grand Hotel.
|Hebben ze de doodsoorzaak vermeld?
|Een ernstige verkoudheid, blijkbaar.
|Zoals een man zaait, zo zal hij oogsten.
|Barmhartigheid, beste Miss Prism, barmhartigheid!
|Niemand van ons is perfect!
|Ik bijvoorbeeld ben bijzonder gevoelig voor tocht.
|Zal de begrafenis hier plaatsvinden?
|Nee. Hij blijkt een verlangen uitgedrukt te hebben om in Parijs begraven te worden.
|In Parijs!
|Het is duidelijk dat hij niet meer helder van geest was op zijn einde.
|Wellicht wenst u
|dat ik op dit tragisch huiselijk drama zinspeel volgende zondag.
|Mijn preek over de betekenis van de mana in de wildernis,
|kan aangepast worden naar om het even welke gelegenheid, gelukkig,
|of zoals in het huidig geval, verontrustend.
|Ik heb het gepreekt op oogstfeesten, dopen,
| vormsels, dagen van nederigheid en feestdagen.
|De laatste dat ik het bracht was in de kathedraal,
|bij een benefiet preek in naam van
|de vereniging voor de preventie van ontevredenheid bij de hogere klassen.
|De bisschop, die aanwezig was, was erg geraakt door sommige van mijn analogieën.
|Ah, dat doet me eraan denken, u vermeldde dopen, dacht ik, Dr. Chasuble?
|Ik veronderstel dat u mag dopen?
|Ik bedoel natuurlijk, dat u regelmatig doopt, niet?
|Jammer genoeg is het een van de dominee’s meest voorkomende bezigheden in deze parochie.
|Ik heb de lagere standen vaak over dit onderwerp aangesproken.
|Maar ze schijnen niet te weten wat matiging is.
|Maar hebt u een speciaal kind op het oog, Mr. Worthing?
|Uw broer was toch niet getrouwd?
|Nee, nee.
|Mensen die uitsluitend voor hun plezier leven zijn dat nooit.
|Het gaat niet om een kind, dominee.
|Ik ben ten zeerste gesteld op kinderen.
| Nee het gaat erom dat ikzelf gedoopt wil worden. Deze middag nog,
| als u niets beters te doen heeft.
|Mr. Worthing, u bent toch vast al eens gedoopt?
|Niet dat ik me herinner.
|Hebt u gegronde redenen daaraan te twijfelen?
|Ik ben zeker van plan die te hebben.
|Natuurlijk weet ik niet of zoiets u op welke wijze dan ook zou storen,
|of misschien denk je dat ik daar nu te oud voor ben.
|Niet in het minste.
|Het besprenkelen, ja zelfs het onderdompelen van volwassenen
|past perfect in de kerkelijke leer.
|Onderdompelen!
|Wees niet bevreesd.
|Besprenkelen, meer is niet nodig of zelfs verstandig.
|We hebben hier zo’n wisselvallig klimaat.
| Hoe laat wenst u de plechtigheid voltrokken te zien?
|Oh, ik kan eens langs springen rond vijf uur als dat past voor u.
|Perfect, perfect!
|Ik heb dan al zo’n plechtigheid.
|Een tweeling die onlangs werd geboren in een van die huisjes
|aan de rand van uw eigen landerijen.
|Arme Jenkins, de voorman. Een harde werker.
|Oh! Ik zie het plezier ervan niet in om gedoopt te worden met andere baby’s.
|Dat zou kinderlijk zijn.
|Komt half zes ook gelegen?
|Uitmuntend! Uitmuntend!
|En nu Mr. Worthing,
|wil ik u niet langer tot last zijn in dit huis der smarten.
|Laat u niet tezeer door het verdriet teneerslaan, Mr. Worthing.
|Bedenk dat bittere beproevingen vaak verkapte zegeningen zijn.
|Dit lijkt me anders duidelijk genoeg een zegening.
|Oom Jack!
|Wat heerlijk dat u terug bent.
|Maar wat hebt u afschuwelijke kleren aan!
|Ga u alstublieft verkleden.
|Cecily!
|Kind! Kind toch!
|Wat is er aan de hand, oom Jack?
|Kijk toch blij!
|U kijkt alsof u kiespijn hebt,
|en ik heb nog wel zo’n verassing voor u.
|Raad eens wie er in de eetkamer is?
|Uw broer.
|Wie?
|Uw broer Ernst.
|Hij kwam een half uur geleden aan.
|Onzin.
|Ik heb geen broer.
|Zeg dat toch niet.
|Hoe slecht hij zich in het verleden ook heeft gedragen, hij blijft uw broer.
|U kunt toch niet zo harteloos zijn hem te verloochenen?
|Ik zal hem vragen hierheen te komen.
|En u zult hem een hand geven, hè, oom Jack?
|Een waarlijk heugelijke tijding.
|Nu we ons bij zijn verlies hadden neergelegd,
|stemt me zijn plotselinge terugkeer uitermate verontrust.
|Mijn broer in de eetkamer?
|Ik weet niet wat dat te betekenen heeft.
|Dat komt me volstrekt belachelijk voor.
|Goeie genade!
|Broer John, ik ben speciaal uit de stad gekomen om je te vertellen
|hoezeer het me spijt dat ik je zoveel moeilijkheden heb bezorgd,
|en dat ik van plan ben mijn leven te beteren.
|Oom Jack, u weigert toch niet de hand van uw eigen broer?
|Niets kan me ertoe brengen hem de hand te reiken.
|Ik vind het schandalig dat hij naar ons toe is gekomen.
|En hij weet donders goed waarom.
|Oom Jack, wees nu aardig.
|Iedereen heeft iets goed in zich.
|Ernst heeft me zojuist verteld over zijn arme zieke vriend Mr. Bunbury,
|die hij zo vaak gaat bezoeken.
|Er moet toch wel iets goeds zitten in iemand die zoveel geeft om een zieke vriend
|en al het vertier van Londen in de steek laat om aan een ziekenbed te gaan zitten.
|Wat !? Bunbury! Hij heeft het over Bunbury gehad, hè
|Jazeker, hij heeft me alles verteld over arme bunbury
|en zijn betreurenswaardige gezondheid.
|Wel, ik laat hem niet zomaar vertellen over Bunbury
|of over wat dan ook.
|Hier wordt een mens toch horendol van.
|Natuurlijk, het is allemaal mijn schuld.
|Maar ik moet zeggen dat je koelte
|me pijnlijk treft,
|vooral omdat ik hier voor het eerst ben.
|Oom Jack, als u Ernst geen hand geeft zal ik het u nooit vergeven.
|Het mij nooit vergeven?
|Nooit, nooit, nooit!
|Dan zit er niets anders op, vrees ik.
|Is het niet aangenaam om van zo’n volmaakte verzoening getuige te zijn?
|Ik denk dat we de twee broers maar beter alleen laten.
|Cecily, je kan met ons meekomen.
|Zeker, Miss Prism.
|Mijn verzoeningswerk is hier gedaan.
|Je hebt vandaag je goede daad verricht kind.
|Laten we maar niet te voorbarig zijn.
|Ik voel me heel gelukkig.
|
|Schurk dat je bent, Algy. Maak dat je wegkomt.
|Zo snel mogelijk!
|Ik wil geen gebunburie hier.
|Ik heb de spullen van Mr. Ernst in de kamer naast de uwe gezet, meneer.
|Ik veronderstel dat dit naar behoren is.
|Wat?
|De bagage van Mr. Ernst, meneer.
|Ik heb ze uitgepakt en in de kamer naast de uwe geplaatst.
|Zijn bagage?
|Ja, meneer.
|Drie valiezen, een toiletkoffer,
|twee hoedendozen en een grote lunchmand.
|Ik vrees dat ik dit keer maar een week kan blijven.
|Merriman, laat het rijtuig onmiddellijk komen.
|Mr. Ernst wordt plots terug in de stad verwacht.
|Ja, meneer.
|Wat een verschrikkelijke leugenaar ben je toch, Jack.
|Ik word helemaal niet in de stad verwacht.
|Je wordt zeker wel daar verwacht.
|Wel dat is niet mijn verwachting!
|Het is wat er van een plichtsbewuste heer verwacht wordt.
|Mijn plicht als een heer heeft nog nooit
|in het minste mijn pleziertjes verstoord.
|Dat kan ik zeker begrijpen.
|Wel, Cecily is een schat.
|Het bevalt me niet dat je op die manier over Miss Cardew praat.
|Ik vind het maar niks.
|En jouw kleren bevallen me niet.
|Waarom ga je je niet verkleden?
|Je ziet er helemaal belachelijk uit in die kleren.
|Het is kinderachtig om in de rouw te zijn voor een man
|die nog een week bij je blijft logeren.
|Ik noem het zelfs grotesk.
|Jij blijft hier hoe dan ook geen week logeren
|als een gast of wat dan ook.
|Ik wil dat je vertrekt ... met de trein van vier uur vijf.
|Ik ga niet weg zolang jij in de rouw bent.
|Dat zou onhoffelijk zijn.
|Als ik in de rouw was zou jij ook bij me blijven, denk ik.
|Ik zou het zeer onhoffelijk vinden als je dat niet zou doen.
|Je vertrekt dus als ik iets anders aantrek?
|Als je er niet te lang over doet.
|Ik ken niemand die er zolang over doet om zich te kleden,
|en met zo weinig resultaat.
|Wel in ieder geval is het nog altijd beter
|dan altijd overmatig chic gekleed te zijn, zoals jij.
|Als ik soms overmatig chic ben,
|maak ik dat goed door ook overmatig goed opgeleid te zijn.
|Jouw ijdelheid is belachelijk, je gedrag is een grof schandaal
|en je aanwezigheid in mijn tuin ronduit absurd.
|Maar je zult de trein van vier uur vijf halen,
|en ik hoop dat je een aangename reis terug naar Londen hebt.
|Je bunburie is nu eens geen succes geworden.
|
|Ik geloof juist dat het een groot succes is geworden. Ik ben verliefd op Cecily, en beter kan het al niet.
|Maar ik moet haar zien voor ik wegga en regelingen treffen voor nog een Bunbury.
|Ah, daar is ze.
|Oh, ik kom eigenlijk alleen maar buiten om de bloemen te begieten. Ik dacht dat je bij Oom Jack was.
|Hij is het rijtuig gaan halen voor me.
|Oh, gaat hij je meenemen voor een leuk ritje?
|Hij stuurt me weg.
|Moeten we dan afscheid nemen?
|Ik vrees van wel. Het is een zeer pijnlijk afscheid.
|Het is altijd pijnlijk om afscheid te nemen van mensen die men nog maar pas kent.
|De afwezigheid van oude vrienden valt nog met gelijkmoedigheid te dragen.
|Maar zelfs een kortstondige scheiding van iemand aan wie je net bent voorgesteld
|is bijna ondraaglijk.
|Dank je.
|Het rijtuig staat klaar, meneer.
|Het kan wachten, Merriman. Nog vijf minuten.
|Zeker, mejuffrouw.
|Ik hoop dat ik je niet beledig, Cecily,
|als ik je ronduit beken
|dat je me voorkomt als de belichaming van de absolute volmaaktheid.
|Je oprechtheid is een punt in je voordeel, Ernst.
|Met jouw goedkeuring, zal ik je uitspraak in mijn dagboek noteren.
|Hou je echt een dagboek bij?
|Ik zou er heel graag een kijkje in nemen.
|Mag ik?
|Oh nee.
|Het is alleen maar een persoonlijk verslag van de gedachten en impressies van  een heel jong meisje,
|en dus bedoeld voor publicatie.
|Als het in boekvorm verschijnt hoop ik dat je je een exemplaar zult aanschaffen.
|Maar ga verder, Ernst,
|ik geniet enorm van gedicteerd te worden.
|Ik ben nu bij “absolute volmaaktheid”.
|Ga verder, alsjeblieft.
|Hm! Hm!
|Oh, Ernst, niet kuchen.
|Wie dicteert moet vloeiend spreken.
|Ik weet trouwens niet hoe je een kuch moet spellen.
|Cecily, toen ik voor het eerst uw onvergelijkbare schoonheid aanschouwde,
|waagde ik het zelfs om van je te houden, wild, hartstochtelijk, toegewijd en
|hopeloos.
|Ik denk niet dat je moet zeggen dat je van me houdt,
|wild, hartstochtelijk, toegewijd en hopeloos.
|Hopeloos lijkt weinig zin te hebben.
|Cecily!
|Het rijtuig wacht, meneer.
|Zeg maar dat hij de volgende week om dezelfde tijd terugkomt.
|Zeker, meneer.
|Dat zal oom Jack niet prettig vinden,
|dat je tot de volgende week, zelfde tijd, blijft.
|Wat kan Jack me schelen?
|Mij kan niets in de wereld meer schelen behalve jou.
|Ik houd van je. Cecily.
|Je zult toch met me trouwen?
|Mallerd! Natuurlijk. We zijn toch al drie maanden verloofd?
|Drie maanden?
|Ja, aanstaande donderdag precies drie maanden.
|Hoezo zijn we verloofd?
|Wel vanaf het moment dat oom Jack ons opbiechtte
|dat hij een jongere broer had die erg slecht was,
|vormde jij natuurlijk het voornaamste gespreksonderwerp
|tussen mij en Miss Prism.
|En een man waar veel over wordt gepraat is altijd erg aantrekkelijk.
|Er moet toch iets goeds in hem zijn.
|Het zal wel erg dwaas van me zijn,
|maar ik werd verliefd op je, Ernst.
|Lieveling! En wanneer vond de verloving officieel plaats?
|Op 14 februari.
|Radeloos door jouw totale onwetendheid van mijn bestaan
|besloot ik iets te ondernemen,
|en na een lange tweestrijd
|zei ik in de tuin ja tegen je onder deze oude boom hier.
|
|De dag daarop kocht ik uit jouw naam dit ringetje
|en dit is het armbandje met het symbolische liefdesknoopje,
|dat ik jou beloofde om altijd te dragen.
|Heb ik je dit gegeven? Het is zeer mooi, is het niet?
|Ja, je hebt een geweldige goede smaak, Ernst.
|Het is het excuus dat ik altijd geef voor het slechte leven dat je leidt.
|En in deze doos bewaar ik al je brieven.
|Mijn brieven!
|Maar, mijn allerliefste Cecily, ik heb je nooit een brief geschreven.
|Daar hoef je me heus niet aan te herinneren.
|Ik weet maar al te goed, dat Ik zelf al je brieven heb moeten schrijven.
|Ik schreef drie keer per week, en soms vaker.
|Je moet ze me eens laten lezen, Cecily.
|Geen sprake van. Je zou er alleen maar verwaand van worden.
|De drie die je me geschreven hebt toen ik onze verloving had verbroken
|zijn zo mooi en zo afschuwelijk slecht gespeld
|dat ik er zelfs nu nog een beetje bij moet huilen.
|Is onze verloving dan verbroken geweest?
|Natuurlijk.
|22 maart jongstleden.
|Je mag het lezen als je wilt:
|'Vandaag verbrak ik mijn verloving met Ernst.'
|'Ik voel dat het beter zo is.'
|'Het weer blijft aangenaam.'
|Waarom heb je het in godsnaam afgebroken?
|Wat had ik gedaan?
|Ik had helemaal niets gedaan.
|Cecily, het kwetst me diep dat je onze verloving hebt verbroken.
|Vooral omdat het weer daarbij zo aangenaam was.
|Elke serieuze verloving wordt minstens een keer verbroken.
|Elke serieuze verloving wordt minstens een keer verbroken.
|Maar ik had je voor het eind van de week alweer vergeven.
|Je bent een engel, Cecily.
|Lieve, romantische jongen ...
|
|Je haar krult van nature, hoop ik?
|Ja schat,
|met wat hulp van anderen.
|Gelukkig maar.
|Beloof je onze verloving nooit meer te verbreken, Cecily?
|Ik denk niet dat ik ze nog zou kunnen verbreken, nu ik je in het echt heb ontmoet.
|
|En dan natuurlijk is er nog de kwestie van je naam.
|Ja natuurlijk.
|Lach me niet uit, lieveling,
|maar het is altijd een meisjesdroom van me geweest.
|Verliefd raken op iemand die Ernst heet.
|Er is iets in die naam dat absoluut vertrouwen inboezemt.
|Ik heb medelijden met elke getrouwde vrouw wiens echtgenoot niet Ernst heet.
|Wil je echt beweren, lieveling, dat je niet van me zou kunnen houden
|als ik een andere naam had?
|Wat voor naam dan?
|Elke willekeurige naam...
|Algernon. Bijvoorbeeld...
|Ik hou niet van de naam Algernon.
|Maar mijn liefste, mijn snoezige, mijn schattigste engeltje,
|ik zie niet in waarom je zo tegen die naam bent.
|Algernon is een prachtige naam!
|Een beetje aristocratisch ook.
|Bijna alle lui die failliet gaan heten Algernon.
|Maar serieus, Cecily...
|als ik Algy heette,
|zou je dan niet van me houden?
|Ik zou je respecteren,
|Ernst,
|ik zou je karakter bewonderen,
|maar ik vrees dat ik je niet mijn onverdeelde aandacht zou kunnen geven.
|Ahum! Cecily!
|Jullie dominee hier beschikt, veronderstel ik, over een grondige ervaring
|in het voltrekken van al de riten en ceremoniën van de kerk?
|O ja. Dr. Chasuble is een zeer geleerde man.
|Hij heeft nog nooit een boek geschreven,
|dus je kunt nagaan hoeveel hij weet.
|Ik moet onmiddellijk naar hem toe voor een zeer belangrijke doop –
|ik bedoel voor een zeer belangrijke zaak.
|O!
|Ik blijf niet langer dan een half uur weg.
|We zijn al sinds 14 februari verloofd
|en ik ontmoet je vandaag voor het eerst,
|is het dan niet wreed om me zolang te verlaten als een half uur.
|
|Kun je er geen twintig minuten van maken?
|Ik ben echt zo terug.
|Wat een onstuimige jongen toch!
|Ik vind zijn haar zo leuk.
|Ik moet zijn aanzoek nog in mijn dagboek zetten.
|Een zekere Miss Fairfax wenst Mr. Worthing te spreken.
|Voor zeer belangrijke zaken, zegt Miss Fairfax.
|Is Mr. Worthing niet in zijn bibliotheek?
|Mr. Worthing is enige tijd geleden vertrokken, in de richting van de pastorie.
|Vraag de dame hier te komen, Mr. Worthing zal ongetwijfeld binnenkort terug zijn.
|En je kunt thee brengen.
|Zeker, mejuffrouw.
|Miss Fairfax! Zeker een van die talloze oude vrijsters
|die bij oom Jacks filantropische activiteiten in Londen betrokken zijn.
|Ik hou niet echt van vrouwen die zich bezighouden met filantropisch werk.
|Het is zo opdringerig van hen.
|Miss Fairfax.
|Mag ik mezelf aan u voorstellen? Mijn naam is Cecily Cardew.
|Cecily Cardew?
|Wat een allerliefste naam!
|Ik weet niet waarom, maar we worden vast vriendinnen.
|Ik mag je nu al meer dan ik zeggen kan. Mijn eerste indruk bedriegt me nooit.
|Aardig van u me zo te mogen
|na een betrekkelijke korte kennismaking. Gaat u toch zitten.
|Ik mag je toch Cecily noemen?
|Natuurlijk.
|En jij noemt me altijd Gwendolen?
|Als u dat wilt.
|Dan is het allemaal geregeld, nietwaar?
|Ik hoop van wel.
|
|Misschien is dit een niet ongeschikte gelegenheid  om te zeggen wie ik ben.
|Mijn vader is Lord Bracknell. U hebt, neem ik aan, nooit van papa gehoord?
|Niet dat ik weet.
|Buiten de familiekring is papa, gelukkig maar, volkomen onbekend.
|En zo hoort het ook.
|De huiselijke haard is de aangewezen plek voor een man.
|Begint een man eenmaal zijn huiselijke plichten te verwaarlozen,
|dan wordt hij... akelig verwijfd.
|Daar houd ik niet van. Dat maakt mannen zo verschrikkelijk aantrekkelijk.
|Cecily, mijn mama, wiens idee van onderwijs merkwaardig strikt is,
|heeft me geleerd zo kortzichtig mogelijk te zijn,
|dus je vindt het toch niet erg als ik je door mijn bril bekijk?
|O nee, Gwendolen, ik word graag bekeken.
|
|Je bent hier even op bezoek, neem ik aan.
|O nee! Ik woon hier.
|Werkelijk?
|Dan woont hier zeker ook uw moeder of een ander vrouwelijk familielid van gevorderde leeftijd hier?
|Ik heb geen moeder en eigenlijk ook geen familie.
|Werkelijk?
|Mijn dierbare voogd bezit, met behulp van Miss Prism, de niet eenvoudige taak voor mij te zorgen.
|Een voogd?
|Ik ben de pupil van Mr. Worthing.
|Vreemd. Hij heeft me nooit verteld dat hij een pupil had. Wat ... echt stiekem van hem!
|Hij wordt met het uur interessanter.
|Ik ben wel niet zeker of ik dit nieuws al bij al zo leuk vind.
|Ik ben erg dol op je, Cecily. Zolang wij elkaar kennen mag ik je al.
|Maar het moet me van het hart, dat ik, nu ik weet dat je de pupil van Mr. Worthing bent,
|liever had gezien dat je wat ouder was dan je bent
|en ook niet zo ... zo aanlokkelijk.
|Ja ... mag ik eerlijk zijn?
|Ga gerust je gang. Als iemand iets onaangenaams te vertellen heeft,
|moet hij dat vooral heel eerlijk doen.
|Wel, om heel eerlijk te zijn, ik zou willen, Cecily,
|dat je dik tweeënveertig was,
|en veel te lelijk voor je leeftijd.
|Ernst is het toonbeeld van waarheid van eer.
|Ontrouw zou zo onmogelijk voor hem zijn als misleiding.
|Maar zelfs mannen van het allernobelste karakter
|zijn uiterst ontvankelijk voor fysieke charmes.
|De hedendaagse, en zeker de antieke, geschiedenis
|geeft ons verschillende pijnlijke voorbeelden van wat ik bedoel.
|Als het niet zo was geweest, dan was onze geschiedenis compleet onleesbaar geweest.
|Neem me niet kwalijk, Gwendolen, maar zei je daar Ernst?
|Ja.
|Maar Mr. Ernst Worthing is mijn voogd niet.
|Het is zijn broer – zijn oudere broer.
|Ernst heeft me nooit verteld dat hij een broer had.
|Het spijt me ook te moeten bekennen dat ze lange tijd niet op goede voet stonden.
|Dan komt het daardoor.
|Nu ik erover nadenk, ik heb nog nooit een man over zijn broer horen praten.
|Het onderwerp schijnt onaangenaam te zijn voor de meeste mannen.
|Cecily, je hebt werkelijk voor een grote opluchting gezorgd. Ik werd bijna bang.
|Het zou vreselijk geweest zijn als er zo een donkere wolk boven onze vriendschap was komen hangen.
|Is het niet?
|Je bent echt, echt zeker dat niet Mr. Ernst Worthing je voogd is?
|Echt zeker.
|In feite, ik word binnenkort zelfs de zijne.
|Hoe zei je?
|Liefste Gwendolen, waarom zou ik er voor jou een geheim van maken?
|Het staat volgende week toch in de plaatselijke krant.
|Mr. Worthing en ik zijn verloofd.
|Mijn lieve Cecily, er is hier, geloof ik, een klein misverstand in het spel.
|Mr. Ernst Worthing is verloofd met mij.
|De aankondiging zal nog voor zaterdag in de “Morning Post” te lezen zijn.
|Ik vrees toch dat je je vergist.
|Ernst heeft exact tien minuten geleden om mijn hand gevraagd.
|
|Dit is inderdaad erg vreemd.
|Hij vroeg mij gistermiddag om half zes zijn vrouw te worden.
|Als je een en ander wenst te verifiëren, graag.
|
|Ik reis nooit zonder mijn dagboek.
|Een mens moet in de trein altijd iets sensationeels te lezen hebben.
|Het spijt me erg, lieve Cecily, het zal een teleurstelling voor u zijn,
|maar ik vrees dat ik de oudste rechten heb.
|Lieve Gwendolen, het is niet mijn bedoeling je ook maar enigszins,
|hetzij geestelijk of lichamelijk, pijn te doen,
|maar ik moet je er op wijzen dat Ernst sinds zijn aanzoek aan jou
|klaarblijkelijk van gedachten veranderd is.
|Als die arme jongen zich voor zo’n dwaze belofte heeft laten strikken,
|zal ik het als mijn plicht beschouwen hem daar met vaste hand uit te bevrijden.
|In welke valkuil mijn lieve jongen ook verzeild mag zijn geraakt,
|ik zal het hem na ons huwelijk nooit verwijten.
|Zinspeelt u op mij, Miss Cardew, als valkuil. U matigt zich wel heel wat aan.
|Bij een gelegenheid als dit is het voor een mens meer dan een morele plicht
|om te zeggen wat hij op het hart heeft. Het wordt een genoegen.
|En wenst u te suggereren, Miss Fairfax, dat ik Ernst voor een verloving gestrikt heb? Hoe durft u?
|Dit is niet het moment om het oppervlakkige masker van de goede manieren te dragen.
|Ik hou ervan spijkers met koppen te slaan.
|Het doet me mateloos genoegen te zeggen dat ik nog nooit een spijker heb gezien.
|De sociale kringen waarin wij verkeren lopen nogal uiteen, merk ik.
|
|Zal ik de thee hier neerzetten, zoals gebruikelijk, mejuffrouw?
|Ja, zoals gebruikelijk.
|
|Zijn er hier in de buurt nog interessante wandelingen te maken, Miss Cardew?
|O! Ja! Vele.
|Van de top van een van de heuvels kun je vijf graafschappen zien.
|Vijf graafschappen! Dat lijkt me niet prettig.
|Ik hou niet van massa’s.
|Daarom woont u zeker in de stad?
|Aardige tuin hebt u hier, Miss Cardew.
|Ik ben blij dat het u bevalt, Miss Fairfax.
|Ik had geen idee dat er bloemen waren op het platteland.
|Oh, bloemen zijn hier zo gewoon, Miss Fairfax, als mensen in de stad.
|Persoonlijk begrijp ik niet hoe iemand op het platteland in leven kan blijven
|iemand die iemand is tenminste.
|Op het platteland verveel ik me altijd dood.
|Ah! Dat is zeker wat de kranten landelijke depressie noemen.
|Op het ogenblik schijnt de aristocratie daar zeer aan te lijden,
|het is bijna een epidemie onder hen, heb ik gehoord.
|Wilt u een kop thee, Miss Fairfax?
|Dank u.
|Afschuwelijk kind!
|Maar ik heb thee nodig.
|Suiker?
|Nee, dank u.
|Suiker is tegenwoordig uit de mode.
|Cake of brood?
|Brood, graag.
|Cake treft men in goeie families niet meer aan.
|Geef dit aan Miss Fairfax.
|
|U hebt mijn thee met suiker volgestopt,
|en hoewel ik onmiskenbaar om brood vroeg,
|gaf u mij cake.
|Ik sta bekend om de zachtaardigheid van mijn karakter
|en mijn buitengewone goedgemutstheid,
|maar ik waarschuw u, Miss Cardew, er komt een moment dat men te ver gaat.
|Om mijn onschuldige, goedgelovige jongen
|uit de klauwen van een ander meisje te redden
|zal ik zover gaan als nodig is.
|Ik vertrouwde u meteen al niet.
|Ik voelde dat u vals en kwaadaardig was.
|Ik heb steeds gelijk over zulke dingen.
|Mijn eerste indruk heeft me nog nooit bedrogen.
|Het komt me voor, Miss Fairfax,
|dat ik inbreuk maak op uw kostbare tijd.
|Ongetwijfeld hebt u hier in de buurt
|nog meer soortgelijke bezoeken af te leggen.
|Ernst! Mijn eigen Ernst!
|Gwendolen! Lieveling!
|Een moment! Mag ik vragen of je je wellicht verloofd hebt met deze jongedame?
|Met mijn lieve, kleine Cecily? Natuurlijk niet!
|Hoe komt zo’n idee in dat schattige hoofdje van je?
|Dank je. Ga je gang!
|Ik wist wel dat er een misverstand in het spel was, Miss Fairfax.
|De heer die nu zijn arm om uw middel houdt
|is mijn voogd, Mr. John Worthing.
|Hoe zeg je?
|Dit is oom Jack.
|Jack! O!
|En dat is Ernst.
|Mijn eigen liefste!
|Een moment, Ernst?
|Mag ik je vragen: heb je je wellicht verloofd met deze jongedame?
|Met welke jongedame? Goeie genade! Gwendolen!
|Ja! Met goeie genade Gwendolen, ik bedoel met Gwendolen.
|Natuurlijk niet.
|Hoe komt zo’n idee in dat schattige hoofdje van je?
|Dank je. Ga je gang.
|Ik dacht al dat er een kleine vergissing in het spel was, Miss Cardew.
|De heer die u nu omhelst is mijn neef, Mr. Algernon Moncrief.
|Algernon Moncrief! O!
|Heet je Algernon?
|Ik kan het niet ontkennen.
|O!
|Is jouw naam echt John?
|Ik kan het ontkennen als ik wil.
|Ik zou alles kunnen ontkennen als ik wil.
|Maar mijn naam is ongetwijfeld John.
|Ik heet al jaren zo.
|Ze hebben ons lelijk in de val laten lopen.
|Mijn arme, gekrenkte Cecily!
|Mijn liefste, bedrogen Gwendolen!
|Wil jij me voortaan zus noemen?
|
|Er is nog een vraag die ik mijn voogd zou willen stellen.
|Voortreffelijk idee!
|Mr. Worthing, er is een vraag die ik jou nog zou willen stellen.
|Waar is uw broer Ernst?
|We zijn allebei met jouw broer Ernst verloofd,
|dus het is voor ons geen zaak van weinig belang
|om te weten waar uw broer op dit ogenblik uithangt.
|Gwendolen – Cecily – het is erg pijnlijk voor me jullie de waarheid te moeten vertellen.
|De eerste keer in mijn leven
|dat ik me voor die situatie geplaatst zie,
|dus ik heb er werkelijk geen ervaring mee.
|Ik heb geen broer Ernst.
|Ik heb geen broer,
|ik heb nooit een broer gehad,
|en ik koester niet het minste voornemen er ooit een op na te houden.
|Helemaal geen broer?
|Helemaal geen!
|U had al die tijd niets wat op een broer leek?
|Zelfs niets wat er op leek.
|Het is nu wel duidelijk, Cecily,
|dat geen van ons beiden verloofd is met wie dan ook.
|Het is geen aangename positie voor een vrouw om zich plotseling in te bevinden.
|Neen?
|Laten we maar naar binnen gaan.
|Ze zullen ons toch wel niet achterna durven komen.
|Nee, mannen zijn zo laf.
|
|Dus deze afgrijselijke toestand is wat jij bunburiën noemt, neem ik aan?
|Ja, en het is verrukkelijke Bunbury,
|de verrukkelijkste die ik ooit heb meegemaakt.
|Maar je hebt het recht niet, hier te bunburiën.
|Dat is gewoon absurd.
|Een mens heeft het recht te bunburiën waar hij wil.
|Dat weet iedere serieuze Bunburyist.
|Serieuze Bunburyist! Goeie genade!
|Een mens moet ergens serieus in zijn als hij wat plezier in zijn leven wil hebben.
|Ik ben nu eenmaal serieus in het bunburiën.
|Ik heb niet het flauwste vermoeden waar jij serieus in bent.
|In alles, neem ik aan.
|Je hebt zo’n absoluut triviaal karakter.
|Wel, het enige kleine genot dat ik beleef aan deze situatie
|is dat je vriend Bunbury helemaal opgeblazen is.
|Je mogelijkheden om de stad uit te rennen
|zijn iets beperkter geworden, beste Algy.
|Dat is de goeie kant aan deze ellendige geschiedenis.
|Jouw broer is ook wat van kleur verschoten, hè ouwe jongen?
|Jouw mogelijkheden om in Londen onder te duiken zijn iets beperkter geworden.
|Dat is ook niet slecht.
|En wat je gedrag tegenover Miss Cardew betreft:
|ik moet je zeggen dat ik het onvergeeflijk vind
|om zo’n lief, onschuldig meisje om de tuin te leiden.
|Om nog maar niet te spreken over het feit dat ze mijn pupil is.
|Ik kan er geen excuus voor vinden
|dat jij zo’n briljante, intelligente, door en door ervaren jongedame
|als Miss Fairfax hebt bedrogen.
|Om nog maar niet te spreken van het feit dat ze mijn nicht is.
|Ik wilde me verloven met Gwendolen, dat is alles.
|Ik hou van haar.
|En ik wilde me enkel verloven met Cecily.
|Ik aanbid haar.
|Het is beslist uitgesloten dat jij ooit met Miss Cardew trouwt.
|En het lijkt me ook niet erg waarschijnlijk, Jack,
|dat jij en Miss Fairfax nog eens een paar worden.
|Dat zijn jouw zaken niet.
|Als het mijn zaken waren zou ik er niet over praten.
|Het is zeer vulgair om over je eigen zaken te praten.
|Alleen makelaars en zo praten over hun eigen zaken en dan alleen tijdens etentjes.
|
|Hoe jij daar, nu de hele wereld op zijn kop staat,
|doodkalm muffins kunt zitten eten, is mij een raadsel.
|Het lijkt me harteloos.
|
|Ik kan geen muffins eten in opgewonden staat.
|Dan komt er misschien boter op mijn manchetten.
|Je moet muffins steeds kalm opeten.
|Dat is de enige manier om ze op te eten.
|Je hebt geen hart wanneer je onder deze omstandigheden zelfs maar aan muffins denkt.
|Als ik het moeilijk heb vormt eten mijn enige troost.
|Als ik het echt erg moeilijk heb,
|zo zal iedereen die me kent je kunnen vertellen,
|weiger ik alles – behalve voedsel en drank.
|Op dit moment eet ik muffins...
|omdat ik ongelukkig ben.
|Bovendien zijn het lekkere muffins.
|Dat is nog geen reden om ze allemaal op te eten, en zo gulzig.
|Neem liever de cake.
|Ik hou niet van cake.
|Goede genade!
|Een man mag in zijn eigen huis toch wel zijn eigen muffins eten!
|Maar je zei net dat iemand die muffins eet geen hart heeft.
|Ik zei dat het jij geen hart hebt als je in deze omstandigheden muffins eet.
|Dat is iets helemaal anders.
|Dat kan wel zijn. Maar het zijn wel dezelfde muffins.
|Algy, ik wou in ’s hemelsnaam dat je wegging.
|Ik ga niet weg zonder gedineerd te hebben.
|Dat is absurd.
|Dat doet niemand, behalve vegetariërs en dergelijke...
|Bovendien heb ik met Dr. Chasuble afgesproken
|dat ik om kwart voor zes tot Ernst zal worden gedoopt.
|Nonsens!
|Ik heb zelf met Dr. Chasuble afgesproken
|dat ik om half zes zal worden gedoopt, als Ernst natuurlijk.
|Gwendolen zou het zo willen.
|We kunnen ons niet allebei tot Ernst laten dopen.
|Dat is absurd
|En ik heb het volste recht me te laten dopen,
|omdat er geen enkel bewijs bestaat dat ik ooit al gedoopt ben.
|Het is zelf zeer waarschijnlijk dat ik niet gedoopt ben en Dr. Chasuble gelooft dit ook.
|Jij daarentegen bent al eens gedoopt.
|Maar ook al een hele tijd niet meer.
|Maar gedoopt ben je.
|Daar gaat het om.
|Precies.
|Ik weet dus dat mijn gestel ertegen kan.
|Als je nooit eerder gedoopt bent,
|vind ik het een knap gevaarlijke onderneming moet ik zeggen.
|Het zou je zwaar ziek kunnen maken.
|Je bent toch niet vergeten dat iemand die je erg nauw aan het hart ligt
|deze week in Parijs door een zware verkoudheid bijna werd geveld?
|Je hebt zelf gezegd dat het niet erfelijk is.
|Tot nu toe niet, nee – maar ik vermoed dat het dat ondertussen wel is.
|De wetenschap gaat met rasse schreden vooruit.
|Oh, dat is nonsens. Je praat alleen maar nonsens.
|Jack, je eet alweer van de muffins!
|Ik wou dat je dat niet deed. Er zijn nog maar twee over.
|Ik zei toch dat ik hield van muffins.
|Maar ik verafschuw cake!
|
|Waarom laat je je gasten dan cake voorzetten?
|Vreemde ideeën over gastvrijheid hou jij erop na!
|Algernon! Ik heb je al gezegd om weg te gaan.
|Ik wil je hier niet.
|Waarom ga niet weg?
|
|Ik ben nog niet klaar met mijn thee.
|En er is nog een muffin over.
|
|AKT
|
|Het feit dat ze ons niet meteen uit de tuin gevolgd zijn, zoals ieder ander zou gedaan hebben
|lijkt erop te wijzen dat ze nog niet alle gevoel voor schaamte hebben verloren.
|Ze hebben muffins gegeten. Dat betekent berouw.
|
|Ze lijken ons helemaal niet op te merken. Kan je niet eens kuchen?
|Maar ik moet niet kuchen.
|Ze kijken naar ons. Wat een onbeschaamdheid!
|Ze komen eraan. Dat is wel erg vrijpostig van ze.
|Leten we een waardig stilzwijgen bewaren.
|Zeker. Dat is het enige dat we kunnen doen.
|
|Dit waardig stilzwijgen schijnt onaangename neveneffecten op te wekken.
|Onsmakelijker kan het al niet.
|Maar we zullen niet als eerste onze mond opendoen.
|Geen sprake van.
|
|Mr. Worthing, ik heb een heel speciale vraag voor u.
|Veel hangt af van uw antwoord.
|Gwendolen, Je gezond verstand is onbetaalbaar.
|Mr. Moncrieff, wees zo goed de volgende vraag te beantwoorden.
|Waarom deed je alsof je de broer was van mijn voogd?
|Omdat me dat een gelegenheid bood om jou te ontmoeten.
|Dat lijkt me een bevredigende verklaring.
|Zeker, liefje, als je hem tenminste gelooft.
|Daar is geen sprake van.
|Maar dat doet aan de wonderbaarlijke schoonheid van zijn antwoord geen afbreuk.
|Dat is waar. Als het om echt belangrijke dingen gaat komt het op stijl en niet op oprechtheid.
|Mr. Worthing, welke verklaring kunt u mij geven voor het feit dat u deed alsof u een broer had?
|Was het omdat dat u een gelegenheid bood om mij zo dikwijls in de stad op te zoeken?
|Twijfelt u daar nog aan, Miss Fairfax?
|Ik koester wel degelijk de diepste twijfels,
|maar ik wil ze graag de kop in drukken.
|Hun verklaringen lijken me volstrekt plausibel, vooral die van Mr. Worthing.
|Die lijkt me de stempel der waarheid te hebben.
|Ik ben meer dan tevreden met wat Mr. Moncrieff zei.
|Je vindt dus dat we ze maar moeten vergeven?
|Ja.
|Ik bedoel nee.
|Dat is waar! Ik was het haast vergeten.
|Hier gaat het om principes die niet zomaar overboord gegooid kunnen worden.
|Wie van ons beide vertelt het ze? Het is geen aangename taak...
|Kunnen we niet op hetzelfde moment spreken?
|Een schitterend idee! Ik spreek altijd al tegelijk met anderen.
|Zal ik de maat aangeven?
|Natuurlijk.
|Jullie voornamen zijn nog steeds een onoverkomelijke hindernis. Dat is alles!
|Onze voornamen! Is dat alles? Maar we worden vanmiddag gedoopt.
|Om mijnentwil onderga je zoiets vreselijks?
|Dat klopt!
|Om mij te behagen, ben je bereid deze vreselijke beproeving te ondergaan?
|Dat klopt!
|Belachelijk, al dat gepraat over de gelijkheid van mannen en vrouwen.
|Als het over zaken van zelfopoffering gaat, zijn mannen ver boven ons verheven.
|Dat klopt.
|Ze kennen momenten van fysieke moed waar wij vrouwen niet aan kunnen tippen.
|Mijn liefste!
|Mijn liefste!
|
|Ahum, ahum. Lady Bracknell!
|Lieve God!
|Gwendolen, wat heeft dit te betekenen?
|Alleen maar dat ik verloofd ben met Mr. Worthing, mama.
|Kom hier. Ga zitten.
|Ga nu meteen zitten.
|Elke aarzeling is een teken van geestelijke achteruitgang bij jongeren
|en van lichamelijke zwakte bij ouderen.
|In kennis gesteld, Sir, van de plotselinge vlucht van mijn dochter door haar kamermeisje,
|die me haar vertrouwen schonk in ruil voor een beetje geld,
|volgde ik haar onmiddellijk in een goederentrein.
|Haar ongelukkige vader verkeert in de veronderstelling dat
|zij een extra lange lezing van De Openbare Leergangen bijwoont
|over de Invloed van een vast inkomen op de gedachte.
|Ik ben niet van plan om hem uit die waan te halen. Ik heb hem nog nooit uit zijn waan gehaald
|Ik beschouw het als ongepast.
|Maar u zult natuurlijk duidelijk begrijpen dat aan iedere communicatie
|tussen u en mijn dochter een einde moet komen.
|Wat dit punt betreft, en wat trouwens alle standpunten betreft, ben ik onwrikbaar.
|Ik ben verloofd met Gwendolen, Lady Bracknell!
|U bent niets van die aard, Sir. En nu, wat Algernon betreft
|
|Algernon!
|Ja, Tante Augusta.
|Mag ik vragen of het in dit huis is dat je doodzieke vriend Mr. Bunbury verblijft?
|O! Nee! Bunbury woont hier niet. Bunbury is ergens anders.
|Om u de waarheid te zeggen, Bunbury is dood.
|Dood! Wanneer is Mr. Bunbury gestorven? Zijn dood moet wel erg plotseling zijn gekomen...
|O! Ik heb Bunbury vanmiddag vermoord.
|Ik bedoel, Bunbury is vanmiddag gestorven.
|Waar is hij dan aan overleden?
|O, hij is...
|de lucht in gevlogen.
|De lucht in gevlogen! Is hij slachtoffer geworden van een revolutionaire aanslag?
|Ik wist niet dat Mr. Bunbury geïnteresserd was in sociale wetgeving.
|Wel, dat is dan zijn verdiende loon voor zijn morbide trekken.
|M’n beste tante Augusta, is werd betrapt...
|de dokters hebben Bunbury erop betrapt dat hij niet langer kon leven, dat bedoel ik
|dus ging Bunbury dood.
|Hij schijnt een groot vertrouwen gehad te hebben in de diagnoses van zijn dokters.
|Maar het doet me plezier te horen dat hij eindelijk minder wispelturig is geworden
|en zich bij een goed doktersadvies heeft neergelegd.
|Nu we dan van die Bunbury verlost zijn, mag ik u, Mr. Worthing, zeker wel vragen
|wie dat jongmens is wiens hand mijn neef Algernon daar vasthoudt
|zonder enige schaamte?
|Die dame is Miss Cecily Cardew, mijn pupil.
|Ik ben verloofd met Cecily, tante Augusta.
|Wat zei je?
|Mr. Moncrieff en ik zijn verloofd, Lady Bracknell.
|Ik weet niet of er iets met de samenstelling van de lucht aan de hand is
|in deze specifieke uithoek van Hertfordshire,
|maar het aantal verlovingen dat hier voorkomt lijkt me
|ver boven het statistische gemiddelde.
|Ik geloof dat een klein vooronderzoek van mijnentwege niet geheel ongepast is.
|Mr. Worthing, is Miss Cardew op wat voor manier dan ook gelieerd
|met een van de grotere spoorwegstations in Londen?
|Ik vraag het enkel ter informatie.
|Tot gisteren had ik er geen flauw idee van dat er op deze wereld mensen of families bestonden
|die hun oorsprong vinden in een spoorwegstation.
|Miss Cardew is de kleindochter van Mr. Thomas Cardew,
|149 Belgrave Square, S. W.;
|Gervase Park, Dorking, Surrey;
|en The Sporran, Fifeshire, N. B.
|Dat klinkt niet onbevredigend. Drie adressen boezemen altijd meer vertrouwen in .
|Maar welk bewijs heb ik van hun echtheid?
|Ik heb alle officiële documenten van die periode bewaard. U kan ze op ieder moment inzien.
|Ik heb al eerder merkwaardige fouten geweten in zulke documenten.
|De familie-raadslieden van Miss Cardew zijn Mssrs. Markby, Markby en Markby.
|Markby, Markby en Markby?
|Een van de allerbeste firma’s binnen hu gebied.
|Naar het schijnt is één van de heren Markby bij wijlen te zien op diners.
|Tot dusver ben ik tevreden.
|Buitengewoon vriendelijk van u, Lady Bracknell!
|Ik ben bovendien in het bezit, u zult blij zijn dat te horen,
|van de nodige papieren betreffende Miss Cardews geboorte, doop, kinkhoest,
|aangifte, vaccinatie, bevestiging en mazelen,
|zowel de Engelse als de Duitse variant.
|Ah! Een veelbewogen leven, zie ik,
|maar misschien wat al te opwindend voor een jong meisje.
|Ik ben geen voorstander van voortijdige ervaringen.
|Gwendolen! Het is tijd om te gaan. We hebben geen moment te verliezen.
|Nog snel terzijde, Mr. Worthing, zou ik u mogen vragen of Miss Cardew toevallig geen fortuin bezit?
|Oh! Ongeveer honderd derdtig duizend pond in staatspapieren. Goede reis, Lady Bracknell!
|Het was een genoegen u ontmoet te hebben.
|Een momentje, Mr. Worthing. Honderd dertig duizend pond!? En dat in staatspapieren?
|Miss Cardew lijkt me, nu ik haar eens goed bekijk, een zeer aantrekkelijke jongedame.
|Er zijn vandaag de dag niet veel meisjes die nog over echt solide kwaliteiten beschikken,
|ik bedoel kwaliteiten die blijvend zijn en met de tijd meegroeien.
|We leven jammer genoeg in zeer oppervlakkige tijden.
|Kom eens hier, lief kindje.
|
|Wat een engeltje! Je jurk is jammerlijk eenvoudig,
|en je haar ziet eruit zoals de natuur het je ooit schonk.
|Maar dat is makkelijk verholpen.
|Een Frans kamermeisje dat een beetje ervaren is,
|kan wat dat betreft in een oogwenk wonderen verrichten.
|Ik heb er ooit een aangeraden aan de jonge Lady Lancing
|en na drie maanden kende haar eigen echtgenoot haar niet meer.
|En na zes maanden kende niemand haar meer.
|Draai je eens om, lief kind.
|
|Nee, nee, ik moet het zijzicht hebben.
|Ja, precies wat ik verwachtte.
|Je profiel biedt bepaalde sociale mogelijkheden.
|De zwakke punten van de huidige tijd zijn de hang naar principes en de hang naar profiel.
|De kin een beetje hoger, liefje.
|Stijl wordt voor voornamelijk bepaald door de manier waarop de kin gehouden wordt.
|Momenteel wordt hij erg hoog gedragen.
|Algernon?
|Ja, tante Augusta?
|Het profiel van Cecily biedt bepaalde sociale mogelijkheden.
|Cecily is het liefste, aardigste, mooiste meisje van de hele wereld.
|En ik geef geen moer om society.
|Spreek nooit oneerbiedig over society!
|Alleen mensen die er geen deel van uitmaken doen dat.
|Lief kindje, natuurlijk weet je dat Algernon alleen maar schulden heeft om in te brengen.
|Maar ik keur zakelijke huwelijken niet goed!
|Toen ik met Lord Bracknell trouwde, bezat ik hoegenaamd geen fortuin.
|Maar dat heeft me geen ogenblik weerhouden.
|Wel, ik veronderstel dat ik dit huwelijk goed dien te keuren.
|Dank u, Lady Bracknell.
|Cecily, je mag me nu een zoen geven.
|Dank u, Lady Bracknell.
|Je mag me voortaan ook tante Augusta noemen.
|Dank u, tante Augusta.
|Ik geloof dat het beter is het huwelijk niet te lang te laten wachten.
|Dank u, tante Augusta.
|Dank u, tante Augusta.
|Ik ben persoonlijk geen voorstander van lange verlovingen.
|Dat geeft maar de gelegenheid elkaar te leren kenne vóór het huwelijk,
|wat ik niet erg aan te raden vind.
|Het spijt me dat ik u in de rede val, Lady Bracknell,
|maar van deze verloving kan volstrekt geen sprake zijn.
|Ik ben Miss Cardews voogd, en zolang ze minderjarig is
|mag ze zonder mijn toestemming niet trouwen.
|Die toestemming weiger ik absoluut te geven.
|En op basis van wat, als ik vragen mag?
|Algernon is voor het huwelijk, mag ik wel stellen, een verpletterend geschikte kandidaat.
|Hij hééft niets, maar hij zíet er schitterend uit. Wat kan men nog meer verlangen?
|Het doet me echt pijn, Lady Bracknell, om zo openharting met u over uw neef te moeten praten,
|maar ik heb geen enkel vertrouwen in zijn morele karakter.
|Ik verdenk hem van onoprechtheid.
|Onoprechtheid? Mijn neef Algernon?
|Onmogelijk. Hij heeft in Oxford gestudeerd.
|Ik vrees dat er geen twijfel mogelijk is.
|Vanmiddag, toen ik voor een belangrijke romantische kwestie in Londen was,
|verschafte hij zich toegang tot mijn huis onder het valse voorwendsel dat hij mijn broer was.
|Onder een valse naam dronk hij, zo wist mijn butler me zojuist te vertellen
|een hele fles van mijn Perrier-Jouet, Brut, ’89, leeg; wijn die ik voor mijzelf aan het bewaren was.
|Door dit schandelijke gedrag vol te houden
|slaagde hij erin zich de gelegenheid van mijn enige pupil toe te eigenen.
|Vervolgens bleef hij voor de thee en verorberde daarbij alle muffins.
|En wat zijn gedrag des te hartelozer maakt,
|is dat hij er zich vanaf het eerste moment volkomen van bewust was dat ik geen broer heb,
|nooit een broer heb gehad, en niet het geringste voornemen koester er ooit een te hebben.
|Geen broer van eender welke soort. Dat heb ik hem gisteren nog persoonlijk duidelijk gemaakt.
|Ahum! Mr. Worthing, na zorgvuldig overwegen
|heb ik besloten het gedrag van mijn neef jegens u geheel door de vingers te zien.
|Dat is erg edelmoedig van u, Lady Bracknell.
|Maar ik blijf bij mijn besluit. Mijn toestemming wordt niet gegeven.
|Kom eens hier, kindje.
|Hoe oud ben je nu, engeltje?
|Eigenlijk ben ik pas achttien, maar op feestjes zeg ik altijd dat ik al twintig ben.
|Je hebt volkomen gelijk dat je daarin wat flexibel bent.
|Een vrouw moet nooit te nauwkeurig zijn over haar leeftijd, dat ziet er zo berekend uit...
|Achttien, en al twintig zeggen...
|In elk geval, het zal niet lang meer duren voor je meerderjarig bent en vrij van voogdijschap.
|Dus ik denk niet dat de toestemming van je voogd van groot belang is.
|Neem me niet kwalijk, Lady Bracknell, dat ik u opnieuw in de rede val,
|maar het lijkt me eerlijker om u te vertellen dat overeenkomstig het testament van haar grootvader,
|Miss Cardew pas op haar vijfendertigste meerderjarig zal worden.
|Dat lijkt me niet zo’n bezwaar. Vijfendertig is nog een heel aantrekkelijke leeftijd.
|In de Londense society wemelt het van vrouwen uit de allerhoogste kringen, die uit eigen vrije wil,
|jarenlang vijfendertig zijn gebleven. Lady Dumbleton bijvoorbeeld.
|Ze is al sinds haar veertigste vijfendertig,
|en dat is toch ook al een hele tijd geleden.
|Ik zie geen reden waarom onze liefste Cecily niet nog veel aantrekkelijker zou zijn
|op die leeftijd vergeleken met nu. Tegen dan heeft ze al heel wat rijkdom vergaard.
|Algy ... zou je tot mijn vijfendertigste op me kunnen wachten?
|Natuurlijk kan ik dat, Cecily.
|Hoe kun je me zoiets vragen?
|Ja, ik voelde dat intuïtief wel aan, maar ik zou zelf zolang niet kunnen wachten.
|Ik kan nauwelijks 5 minuten wachten op eender wat. Ik word daar altijd lichtjes geïriteerd van.
|Ik ben zelf helemaal niet punctueel, maar ik hou van punctualiteit bij anderen.
|In wachten, al is het dan nog om te trouwen, heb ik helemaal geen zin.
|Wat doen we dan, Cecily?
|Ik zou het niet weten, Mr. Moncrieff.
|M’n beste Mr. Worthing, gezien Mrs. Moncrieff duidelijk stelt
|niet tot haar vijfendertigste te kunnen wachten
|een opmerking die, dat moet ik toch gezegd hebben, lijkt te duiden op een ietwat ongeduldig karakter,
|vraag ik u met aandrang uw besluit te herzien.
|M’n beste Lady Bracknell, u heeft alles zelf in handen.
|Zodra u mij toestaat met Gwendolen te trouwen,
|zal ik uw neef met alle genoegen toestemming geven een verbintenis aan te gaan met mijn pupil.
|Laat het u volstrekt duidelijk zijn dat wat u voorstelt totaal tot de onmogelijkheden behoort.
|Dan is een hartstochtelijk celibaat het enige dat de toekomst ons te vieren biedt.
|Dat zijn niet de vooruitzichten die ik voor Gwendolen gepland had.
|Algernon mag natuurlijk voor zichzelf beslissen.
|Kom, kindje, we hebben al vijf – zoniet zes – treinen gemist.
|Er nog één meer missen leidt met zekerheid tot roddels op het perron.
|Alles staat gereed voor de doopplechtigheid.
|De doopplechtigheid! Is dat niet wat voorbarig?
|De beide heren hebben de wens te kennen gegeven terstond te worden gedoopt.
|Op hun leeftijd? Wat een potsierlijk en ongodsdienstig idee!
|Algernon, ik verbied je om je te laten dopen. Ik wil niet van zulke uitspattingen horen.
|Lord Bracknell zou het niet waarderen als hij hoorde
|dat dat de manier was waarop je je tijd en geld verdeed.
|Mag ik hieruit afleiden dat er vanmiddag niet gedoopt zal worden?
|Zoals het er nu voorstaat
|geloof ik dat het voor geen van ons beiden veel praktisch nut meer heeft, Dr. Chasuble.
|Het grieft mij zulke gevoelens van u te vernemen, Mr. Worthing.
|Ze doen me denken aan de ketterse standpunten van de anabaptisten,
|inzichten die ik volledig ontkracht heb in vier van mijn ongepubliceerde preken.
|Maar aangezien je gemoed mij op dit ogenblik eerder werelds lijkt,
|zal ik maar onmiddellijk terugkeren naar de kerk.
|De koster heeft me verteld dat al anderhalf uur
|Miss Prism op me wacht in de consistoriekamer.
|Miss Prism! Zei u daar Miss Prism?
|Zeker, Lady Bracknell. Ik ben juist op weg naar haar toe.
|Mag ik u nog heel even tegenhouden.
|Dit zou een zaak van ongelooflijk belang kunnen zijn voor Lord Bracknell én voor mij.
|Is deze Miss Prism een vrouwspersoon met een stuitend voorkomen,
|die iets met het onderwijs te maken heeft?
|Zij is een allerbeschaafdste dame, en het toonbeeld van eerbiedwaardigheid.
|Dan is het duidelijk dezelfde persoon.
|Mag ik u vragen welke positie zij in uw huishouding bekleedt?
|Ik leef celibatair, mevrouw.
|Miss Prism, Lady Bracknell, was de laatste drie jaar
|de geachte gouvernante en gewaardeerde metgezellin van Miss Cardew.
|Ondanks alles wat ik over haar hoor moet ik haar onmiddellijk zien.
|Laat haar komen.
|Ze nadert; ze treedt naderbij.
|Ik hoorde dat u mij in de consistoriekamer wilde spreken, beste dominee.
|Ik heb daar een uur en drie kwartier op u gewacht.
|Prism! Kom hier, Prism!
|Prism, waar is de baby?
|Achtentwintig jaar geleden, Prism, verliet je Lord Bracknells huis,
|op nummer 104, Upper Grosvenor Street,
|met onder je hoede een kinderwagen, waarin een baby van het mannelijk geslacht.
|Je keerde nimmer weer.
|Enkele weken later werd dankzij de speurtochten van het stedelijk politiekorps
|om middernacht de kinderwagen aangetroffen
|in een afgelegen uithoek van Bayswater.
|In de wagen bevond zich het manuscript van een dikke roman
|die een weerzinwekkend sentimenteel onding bleek.
|Maar van de baby geen spoor.
|Prism! Waar is de baby?
|Lady Bracknell, ik schaam me te moeten bekennen dat ik het niet weet.
|Ik wou maar dat ik het wist.
|De feiten zijn als volgt.
|Ik maakte die dag, een dag die voor eeuwig in mijn geheugen staat gegrift,
|zoals gebruikelijk aanstalten om met de baby uit wandelen te gaan.
|Ik had ook een nogal versleten, maar ruime handtas bij me,
|waarin ik het manuscript wilde opbergen van een letterkundig werk
|waaraan ik mijn weinige vrije ogenblikken had opgeofferd.
|In een moment van geestelijke verstrooidheid dat ik mezelf nooit zal kunnen vergeven
|deponeerde ik het manuscript in de kinderwagen, en de baby in de handtas.
|Maar waar hebt u die handtas daarna gelaten?
|Vraag me dat niet, Mr. Worthing.
|Miss Prism, dit is voor mij een zaak van het allergrootste belang.
|Ik sta erop te weten waar die handtas met de zuigeling erin is gebleven.
|Ik liet hem achter in het bagagedepot van een van de grotere treinstations van Londen.
|Van welk station?
|Van het Victoria-station. Het perron voor Brighton.
|Ik moet snel even naar mijn kamer.
|Gwendolen! Blijf hier op me wachten.
|Als het niet te lang duurt zal ik hier mijn hele leven op je wachten.
|Wat denkt u dat dit te betekenen heeft, Lady Bracknell?
|
|Ik durf er niet eens naar te raden, Dr. Chasuble.
|Ik hoef u niet te vertellen dat in hooggeplaatste kringen
|vreemde toevallen niet horen voor te komen.
|Zoiets is nauwelijks fatsoenlijk.
|Oom Jack schijnt wel erg opgewonden.
|Je voogd heeft een erg emotionele aard.
|Dit lawaai is uiterst onaangenaam.
|Het lijkt wel of hij een discussie houdt met het meubilair.
|Ik hou niet van discussies.
|Ze zijn altijd vulgair en vaak overtuigend.
|Nu is het afgelopen.
|
|Ik wou dat hij naar een conclusie evolueerde.
|De spanning is ondraaglijk. Ik hoop dat hij aanhoudt.
|
|Is dit de handtas, Miss Prism?
|Bekijk hem zorgvuldig voor u iets zegt.
|Het geluk van meer dan één leven hangt van uw antwoord af.
|Het lijkt me de mijne.
|Ja, deze beschadiging in de bekleding werd veroorzaakt
|door een bruuske beweging van een autobus in eerdere gelukkigere dagen.
|En hier is de vlek op de voering veroorzaakt door het ontploffen van een drankje,
|een ongeluk dat gebeurde in Leamington.
|En hier, op het slot, staan mijn initialen.
|Ik was vergeten dat ik die er in een uitbundige bui op had laten zetten.
|Het is zonder twijfel mijn tas.
|Ik ben ongelooflijk blij dat ik hem zo plotseling weer terug heb.
|Ik heb hem al die jaren maar moeilijk kunnen missen.
|Miss Prism, u krijgt meer terug dan deze tas alleen.
|Ik was de baby die u erin hebt gestopt.
|U?
|Ja ... moeder!
|Mr. Worthing, ik ben ongetrouwd!
|Ongetrouwd! Ik ontken niet dat het een zware slag is.
|Maar wie heeft het recht een steen te werpen naar iemand die zoveel heeft geleden?
|Maakt berouw een daad van dwaasheid niet ongedaan?
|Waarom zou er een wet moeten zijn voor mannen en een andere voor vrouwen?
|Moeder, ik vergeef u.
|Mr. Worthing, u vergist u!
|Daar staat de dame die u kan vertellen wie u werkelijk bent.
|Lady Bracknell, ik wil niet te nieuwsgierig zijn, maar zou u me kunnen vertellen wie ik ben?
|Ik vrees dat de boodschap die ik u moet overbrengen u niet bepaald aangenaam zal zijn.
|U bent de zoon van mijn arme zuster, Mrs. Moncrieff,
|en derhalve Algernons oudere broer.
|Algy’s oudere broer!
|Dan heb ik dus toch een broer.
|Ik wist wel dat ik een broer had. Ik heb altijd al gezegd dat ik een broer had!
|Cecily, hoe heb je er ooit aan kunnen twijfelen dat ik een broer had!
|Dr. Chasuble, mijn ongelukkige broer.
|Miss Prism, mijn ongelukkige broer.
|Gwendolen, mijn ongelukkige broer.
|Algy, jij jonge snoodaard,  je zal me toch met meer respect moeten behandelen in de toekomst.
|Je hebt je in heel je leven nooit gedragen als een broer tegen mij.
|Wel, tot vandaag niet, ouwe jongen, dat geef ik toe.
|Ik deed mijn best, maar ik was een beetje uit vorm.
|Mijn liefste! Maar liefste, wie ben je nu?
|Wat is je voornaam, nu je iemand anders bent geworden?
|Goeie genade! Daar had ik niet eens meer aan gedacht.
|Je beslissing omtrent het belang van mijn naam staat vast?
|Ik verander nooit, tenzij in mijn verliefdheden.
|Wat een nobel karakter, Gwendolen!
|We kunnen de zaak maar beter meteen helemaal uitklaren.
|Tante Augusta, nog heel even.
|Was ik, toen Miss Prism me in die handtas achterliet, al gedoopt?
|Je bent overstelpt met alle luxe die voor geld te koop was,
|met inbegrip van dopen, door je immens liefhebbende ouders.
|Ik ben dus gedoopt! Dat is dan geregeld.
|Maar met welke naam? Ik ben op het ergste voorbereid.
|Als oudste zoon werd je uiteraard naar je vader genoemd.
|Maar wat was de naam van mijn vader?
|Op het moment wil de voornaam van de generaal me niet te binnen schieten.
|Maar hij had er ongetwijfeld een.
|Hij was excentriek, dat geef ik toe.
|Maar eigenlijk pas op latere leeftijd.
|En dat was het gevolg van het klimaat in India, zijn huwelijk, zijn indigestie,
|en meer van dat soort dingen.
|Algy, weet jij nog hoe onze vader bij zijn voornaam heette?
|Beste jongen, we hebben nooit een woord met elkaar gewisseld.
|Hij stierf toen ik nog geen jaar oud was.
|Zijn naam zal toch wel in de legerranglijsten van die tijd staan, tante Augusta?
|De generaal was in zijn hart een man van de vrede, behalve in zijn huisgezin.
|Maar ik twijfel er niet aan of zijn naam staat in alle militaire adresboeken.
|De officiersranglijsten van de laatste veertig jaar staan hier allemaal.
|Ik zou mijn hele leven lang enkel deze boeken hebben mogen bestuderen.
|Generaals M. Mallam, Maxbohm, Magley, wat een afgrijselijke namen allemaal,
|Markby, Migsby, Mobbs, Moncrieff!
|Luitenant 1840, kapitein, luitenant-kolonel, kolonel, generaal 1860.
|Voornamen:
|Ernst
|John.
|Ik heb je toch altijd gezegd, Gwendolen, dat ik Ernst heette?
|Welnu, het is Ernst.
|Ja, nu herinner ik me ook dat de generaal Ernst heette.
|Ik weet nog dat ik om de een of andere reden een vreselijke hekel had aan die naam.
|Ernst! Mijn eigen Ernst!
|Ik heb altijd geweten dat je niet anders kon heten.
|Gwendolen, het is voor een man iets verschrikkelijks om plotseling te ontdekken
|dat hij zijn hele leven niet dan de waarheid heeft gesproken.
|Kun je me vergeven?
|Natuurlijk. Want ik weet zeker dat je wel zal veranderen.
|Mijn allerliefste!
|Laetitia!
|Frederick! Eindelijk!
|Cecily! Eindelijk!
|Gwendolen! Eindelijk!
|M'n beste neef, je lijkt tekenen te vertonen van trivialiteit.
|Integendeel, tante Augusta,
|ik besef nu voor het eerst in mijn leven
|het grote Belang van Ernst.
